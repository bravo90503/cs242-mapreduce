
 
  
   
  資訊科學 - 維基百科，自由嘅百科全書 
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  
 
   
   
    
   
    
    
    
    
   資訊科學 
    
    
     出自維基百科，自由嘅百科全書
     
     
     
     跳去導覽 跳去搵嘢 
    
     
      
       
         
        
         
          
         呢間圖書館儲埋咗好多書，啲書承載住大量嘅資訊。
        
       
       
      資訊科學（粵拼：zi1 seon3 fo1 hok6；英文：information science）泛指研究分析、儲藏同操控資訊嘅科學領域，例子有電腦科學、認知科學同圖書館學呀噉。  
      
       
       
        目錄
        
        
        1 基礎概念 
        2 知識表示 
        3 睇埋 
        4 攷 
        
       
      基礎概念 
      
       
        內文：資訊 同 資訊理論
        
       
        睇埋：概率論
       
       
      抽象啲講，資訊可以定義為「不確定性嘅減少」（reduction of uncertainty），山農佢係噉諗嘅：佢提議將資訊諗做一個包含咗多種可能性嘅集（set），傳資訊嘅人會用某啲訊號（signal）將資訊經由有雜音（noise）嘅管道傳出去；收資訊嗰個人跟手要由收到嘅訊號嗰度按照佢對嗰種訊號嘅理解重新建構返傳資訊嗰個人想表達嘅內容出嚟；同時，管道嘅雜音會搞到收資訊嗰個人唔能夠完完全全肯定佢收到嘅訊號真係完美反映傳資訊嗰個人想表達嘅內容，頂嗮櫳都只係做到盡力令出錯嘅機率有咁低得咁低。  
      
       
        例子
       
       
      舉個例說明，想像家陣有一個黑盒，個盒裝住啲嘢，A 君唔知個盒裝咗乜（有不確定性），但佢識 B 君，而 B 君睇過個盒嘅內容；而又想像家陣 B 君用口講俾 A 君聽個盒裝咗啲乜，喺呢個過程當中，B 君要將自己嘅所思所想轉化做訊號－講嘢嘅聲（將資訊用訊號表達），而啲聲會由佢把口傳過去 A 君對耳仔嗰度，A 君個腦就會由聽到嘅聲嗰度解讀返 B 君想表達嘅內容出嚟（重新建構）；假設 B 君係靠得住嘅，A 君就可以透過收佢嘅訊號嚟到判斷嗰個盒嘅內容係乜（不確定性減少）。B 君講嘢向 A 君傳遞咗資訊，但係喺現實裏面，呢種做法好多時都係唔完全靠得住嘅（有雜音），例如可能佢哋兩個周圍嘅環境好嘈，搞到 A 君聽錯。 
      同樣嘅概念可以用嚟理解好多領域嘅研究：  
      
       喺做通訊嗰陣，傳訊嘅人會以某啲方法（好似係文字訊號或者摩斯碼呀噉）向收訊嘅人傳達訊號（將資訊用訊號表達），收訊嘅人收到訊號之後要按照佢對嗰種訊號嘅認識解讀傳訊嘅人想講嘅嘢（重新建構），並且知道對方想表達啲乜（不確定性減少）； 
       又或者用神經科學嚟做例子，對眼嘅視網膜上面每一粒感光細胞喺受到外界嘅光刺激嗰陣，會向個腦嘅視覺區域射神經訊號，而個訊號嘅物理性質（例如係頻率）會按照佢感覺到嘅光嘅屬性而有所不同－例如係光嘅強度同射訊號嘅頻率成簡單正比，
            
             
              
              
               f
               
              
               =
               
              
               β
               
              
               I
               
              
             
            
             
             
            
          ，當中 
            
             
              
              
               f
               
              
             
            
             
             
            
           係訊號嘅頻率，
            
             
              
              
               β
               
              
             
            
             
             
            
           係一個固定嘅常數，而 
            
             
              
              
               I
               
              
             
            
             
             
            
           係光嘅強度（將資訊用訊號表達），呢啲訊號跟住會上腦，話俾個腦知佢睇到啲乜（可能有雜音嘅管道），而個腦本來唔知眼前有啲乜嘅（不確定性），但佢由感光細胞嗰度收到神經訊號，知道 
            
             
              
              
               f
               
              
             
            
             
             
            
          ，再解讀個訊號得知 
            
             
              
              
               I
               
              
             
            
             
             
            
          （重新建構），就知眼前有啲乜嘢（不確定性減少）。
       
      知識表示 
      
       
         
        
         
          
         一個本體表達概念之間嘅關係（英文）。
        
       
       
      
       
        內文：知識表示
        
       
        睇埋：知識論同埋廣義化
       
       
      知識表示（knowledge representation）係指表述知識嘅方法，喺認知心理學同人工智能上都係受注目嘅課題。 
      本體（ontology）就係一種知識表示方法：一個本體會好似幅附圖噉，包含大柞概念（幅附圖包括咗哺乳動物、鯨魚、同水等等），指明嗮每一對概念之間嘅關係－鯨魚「屬於」哺乳動物、鯨魚「住喺」水入面、哺乳動物「屬於」動物... 等等。本體式嘅知識表示法喺好多實用領域上都有用，例如係喺臨床醫學上幫手做決定、知識發現、同埋好多其他方面。於是學界發展咗網絡本體語言（Web Ontology Language）呢款程式語言專門攞嚟整本體。 
      以下呢段係一段用網絡本體語言表達嘅一個本體，用嚟描述一啲有關意大利薄餅嘅知識：  
      
       Namespace(p = &lt;http://example.com/pizzas.owl#&gt;)
Ontology( &lt;http://example.com/pizzas.owl#&gt;
   Class(p:Pizza partial
     restriction(p:hasBase someValuesFrom(p:PizzaBase)))
   DisjointClasses(p:Pizza p:PizzaBase)
   Class(p:NonVegetarianPizza complete
     intersectionOf(p:Pizza complementOf(p:VegetarianPizza)))
   ObjectProperty(p:isIngredientOf Transitive
     inverseOf(p:hasIngredient))
)

       
      舉個例子說明，呢段碼 ObjectProperty 嗰行會同個程式指明個本體入面某啲物件嘅特性，呢行指令講咗幾樣嘢：首先，「係某某嘅原料」（isIngredientOf）呢個關係係有遞移性嘅（Transitive）－即係教部電腦，如果 A 係 B 嘅原料而 B 係 C 嘅原料，噉佢可以推斷 A 係 C 嘅原料；呢行指令仲表明咗「係某某嘅原料」係「原料包含咗」（hasIngredient）嘅反轉（inverse）－所以運用呢個本體嘅人工智能程式可以做（例如）「夏威夷薄餅原料包含咗菠蘿，所以菠蘿係夏威夷薄餅嘅原料」嘅推理。  
      睇埋 
       
       
        資訊科技 
        資訊系統 
        人工智能 
        大數據 
        數據庫 
        知識論 
        圖書館學 
        圖書館學詞彙表
        
       
       
      攷 
       
        
        ↑ Urbany, J. E., Dickson, P. R., &amp; Wilkie, W. L. (1989). Buyer uncertainty and information search. Journal of consumer research, 16(2), 208-215.  
        ↑ Galbraith, J. R. (1974). Organization design: An information processing view. Interfaces, 4(3), 28-36.  
        ↑ Weary, G., &amp; Jacobson, J. A. (1997). Causal uncertainty beliefs and diagnostic information seeking. Journal of Personality and Social Psychology, 73(4), 839.  
        ↑ Griffin, E. A. (2012). A first look at communication theory/Em Griffin. New York: McGraw-Hill.  
        ↑ Chen, A. H., Zhou, Y., Gong, H. Q., &amp; Liang, P. J. (2004). Firing rates and dynamic correlated activities of ganglion cells both contribute to retinal information processing. Brain research, 1017(1-2), 13-20.  
        ↑ 6.0 6.1 OWL Example with RDF Graph. Ontologies and Semantic Web.  
        ↑ Kuperman, G. J.; Reichley, R. M.; Bailey, T. C. (1 July 2006). "Using Commercial Knowledge Bases for Clinical Decision Support: Opportunities, Hurdles, and Recommendations". Journal of the American Medical Informatics Association. 13 (4): 369–371.  
        ↑ MCGARRY, KEN (1 December 2005). "A survey of interestingness measures for knowledge discovery". The Knowledge Engineering Review. 20 (1): 39.  
        ↑ Bertini, M; Del Bimbo, A; Torniai, C (2006). "Automatic annotation and semantic retrieval of video sequences using multimedia ontologies". MM ‘06 Proceedings of the 14th ACM international conference on Multimedia. 14th ACM international conference on Multimedia. Santa Barbara: ACM. pp. 679–682.  
        ↑ Sikos, Leslie F. (June 2017). Description Logics in Multimedia Reasoning. Cham: Springer.  
       
       
      
       
        
         
          
           
            
             睇
             傾
             改
            
           
           
            科學各領域
           
         
         
          
           
            科學哲學 · 科學教育 · 科學文獻 · 科學史
           
         
         
          形式科學
          
            
            
             邏輯 
             數學（應用數學 · 統計學） 
             理論電腦科學 
             系統科學
             
           
         
         
          自然科學
          
            
            
             物理科學（物理學 · 化學 · 地球科學 · 天文學） 
             生命科學（生物學）
             
           
         
         
          認知科學
          
            
            
             語言學 
             神經科學 
             心理學 
             人工智能
             
           
         
         
          社會科學
          
            
            
             地理學 
             考古學 
             社會學 
             人類學 
             經濟學 
             資訊科學 
             政治學
             
           
         
         
          應用科學
          
            
            
             計量學 
             農學同農業科學 
             工程學 
             醫學 
             運動科學 
             法證科學 
             電腦科學
             
           
         
         
          拉雜相關
          
            
            
             精密科學 
             硬同軟科學 
             跨學科 
             假科學 
             科技同科幻 
             科學論 
             開放科學
             
           
         
         
          睇埋
          
            
            
             知識論（經驗主義） 
             商學 
             人文學 
             學術同學術出版
             
           
         
        
       
          
     
     
      
      
     
      由「https://zh-yue.wikipedia.org/w/index.php?title=資訊科學&amp;oldid=1728692」收
     
     
    
     
      屬於1類：
      
       資訊科學
      
     
     
      屬於1隱類：
      
       Pages using deprecated source tags
      
     
     
    
   
   
    
   
   
   導覽選單 
    
     
      個人架生  
      
      
       未簽到
       同呢個互聯網地址嘅匿名人傾偈
       貢獻
       開戶口
       簽到
       
      
     
     
      
       空間名  
       
       
        文章
        討論
        
       
      
      
       
       變種 expanded collapsed  
       
        
       
      
     
     
      
       外觀  
       
       
        閱
        改
        睇返紀錄
        
       
      
      
       
       多啲 expanded collapsed  
       
        
       
      
      
       
        查嘢  
        
         
          
          
          
          
         
        
       
      
     
    
    
      
     
     
      導覽  
      
      
       頭版
       目錄
       正嘢
       時人時事
       是但一版
       關於維基百科
       聯絡處
       捐畀維基百科
       
      
     
     
      交流  
      
      
       說明書
       城市論壇
       社區大堂
       最近修改
       
      
     
     
      架撐  
      
      
       有乜連過嚟
       連結頁嘅更改
       上載檔案
       專門版
       固定連結
       此版明細
       引用呢篇文
       維基數據項
       
      
     
     
      打印/匯出  
      
      
       下載PDF
       印得嘅版本
       
      
     
     
      第啲維基項目  
      
      
       維基同享
       
      
     
     
      第啲話  
      
      
       Afrikaans
       العربية
       Asturianu
       Azərbaycanca
       تۆرکجه
       Башҡортса
       Български
       Català
       Čeština
       Cymraeg
       Dansk
       Deutsch
       Ελληνικά
       English
       Español
       Eesti
       Euskara
       فارسی
       Suomi
       Français
       Galego
       עברית
       हिन्दी
       Magyar
       Bahasa Indonesia
       日本語
       ქართული
       한국어
       Lietuvių
       Latviešu
       Македонски
       Bahasa Melayu
       Nederlands
       Norsk bokmål
       ਪੰਜਾਬੀ
       Polski
       Português
       Română
       Русский
       Srpskohrvatski / српскохрватски
       Slovenčina
       Slovenščina
       Shqip
       Српски / srpski
       Svenska
       தமிழ்
       ไทย
       Türkçe
       Українська
       اردو
       Tiếng Việt
       中文
       
      
       改拎
       
      
     
    
   
   
    
     呢版上次改係2021年11月14號 (禮拜日) 12:31 嘅事。 
    呢度嘅所有文字係根據Creative Commons Attribution/Share-Alike 牌照嘅條款發佈；可能會有附加嘅條款。 Wikipedia® 係Wikimedia Foundation, Inc. 嘅註冊商標，一個非牟利機構。 
    
    
    私隱政策 
    關於維基百科 
    免責聲明 
    手提版 
    開發人員 
    統計 
    Cookie聲明 
    
    
     
     
    
   
   
   
    
 
