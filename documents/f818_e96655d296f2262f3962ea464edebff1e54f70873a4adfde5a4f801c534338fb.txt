
 
  
   
  Informazioaren zientzia - Wikipedia, entziklopedia askea. 
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  
 
   Edukira joan 
    
     
      Alboko barra ezkutatu edo erakutsi         
      
       
        
         
          
          
          
          
         
        
        Bilatu  
      
      
       
        Lankide loturak  
        
         
          Sortu kontua  
         
        
       
       
        
        Tresna pertsonalak hedatua bildua  
        
        
         Sortu kontua
         
        
         Hasi saioa
         
         
          Izena eman gabeko erabiltzaileentzako orrialdeak gehiago ikasi  
         
        
         Eztabaida
         Ekarpenak
         
        
       
      
     
     
      
       
        
         Nabigazioa  
         
         
          Azala
          Txikipedia
          Txokoa
          Albisteak
          Aldaketa berriak
          Ausazko orria
          Laguntza
          Dohaintza egin
          
         
        
        
         Tresnak  
         
         
          Honanzko esteka duten orriak
          Lotutako orrietako aldaketak
          Fitxategia igo
          Orri bereziak
          Lotura iraunkorra
          Orri honen datuak
          Artikulu hau aipatu
          Wikidata itema
          
         
        
        
         Inprimatu/esportatu  
         
         
          Liburu bat sortu
          PDF gisa jaitsi
          Inprimatzeko bertsioa
          
         
        
        
         Beste proiektuetan  
         
         
          Wikimedia Commons
          
         
        
        
         
         Hizkuntzak 
          
          
           Wikipedia honetan hizkuntzen loturak goian daude, artikuluan izenburuan beste aldean. Gora joan.
           
          
         
        
       
       
        
         
          
           Izen-tarteak  
           
           
            Artikulua
            Eztabaida
            
           
          
          
           
           euskara hedatua bildua  
           
            
           
          
         
         
          
           Ikusketak  
           
           
            Ikusi
            Aldatu
            Aldatu iturburu kodea
            Ikusi historia
            
           
          
          
           
           Gehiago hedatua bildua  
           
            
           
          
         
        
       
      
      
        
       
        
        
        
        
        
         
          
          52 hizkuntza hedatua bildua  
          
          
           Afrikaans
           العربية
           Asturianu
           Azərbaycanca
           تۆرکجه
           Башҡортса
           Български
           Català
           Čeština
           Cymraeg
           Dansk
           Deutsch
           Ελληνικά
           English
           Español
           Eesti
           فارسی
           Suomi
           Français
           Galego
           עברית
           हिन्दी
           Magyar
           Bahasa Indonesia
           日本語
           ქართული
           한국어
           Lietuvių
           Latviešu
           Македонски
           Bahasa Melayu
           Nederlands
           Norsk bokmål
           ਪੰਜਾਬੀ
           Polski
           Português
           Română
           Русский
           Srpskohrvatski / српскохрватски
           Slovenčina
           Slovenščina
           Shqip
           Српски / srpski
           Svenska
           தமிழ்
           ไทย
           Türkçe
           Українська
           اردو
           Tiếng Việt
           中文
           粵語
           
          
           Aldatu loturak
           
          
         
        Informazioaren zientzia 
         
         
        
         Wikipedia, Entziklopedia askea
         
        
        
         
         
        
         
          Informazioaren zientzia edo dokumentazioa informazioaren eta informazioa biltzen duten dokumentuen bilketa eta tratamendu sistematikoa aztertzen duen zientzia da. Informazioa modu egokian jaso eta gordetzeaz gainera, informazioaren sailkapena, eskuragarritasuna, zabalkundea, erabilera eta transmisioa ere aztertzen ditu. Azken hamarkadetan izandako informazioaren hazkunde itzela dela eta, informazioa kudeatzeko metodo eta prozedura berriak garatu ditu informazioaren zientziak, ikerkuntzarako ezinbesteko tresna bilakatuz horrela. Dokumentazioaren euskarri fisikoa dokumentua da, euskarri iraunkorrean erantsita dagoen edozein mezu ikoniko edo sinbolikoa alegia, helburu informatiboa duena. Izan ere, arrastoa uzteko, informazioa euskarri batean erregistratu beharra dago. Dokumentazio arloan aritzen diren profesional mota anitz dago, lan egiten duten dokumentazio-tokia zein den: dokumentalistak, dokumentazio zentroetan; artxibozainak, artxiboetan eta liburuzainak liburutegietan. Gero eta garrantzi handiagoa hartzen ari dira internet arloko dokumentalistak, bilaketa-motoreak diseinatu eta kudeatzeko.  
          
           
           
            Eduki-taula
            
            
            1 Informazio-zientziaren izaera 
            2 Kontzeptuaren sorrera 
            3 Prozesu dokumentala 
              
              3.1 Funtzioak 
              3.2 Bilketa 
              3.3 Analisi dokumentala 
               
            4 Dokumentazioa komunikabideetan 
              
              4.1 Infoadex 
               
            5 Erreferentziak 
            6 Kanpo estekak 
            
           
          Informazio-zientziaren izaera 
          Historian zehar era ezberdinetan ulertu da dokumentazioa:  
          
           zientzia instrumental moduan, beste zientzia baten menpeko diziplina edo arlo laguntzailea gisa; 
           zientzia zentzu hertsian, diziplina autonomo moduan; 
           zientzia izaera ukatuz, metodo edo prozedura bilduma huts moduan.
           
          Kontzeptuaren sorrera 
          1789. urtean Iraultza Frantsesa izan zen eta hortik eratorri zen Ilustrazio garaia. Berau arrazoian oinarritzen zen. XIX. mendean produkzio zientifiko handia egon zen. Sorkuntza zientifikoa handitu zen eta hori guztia txukundu beharra zegoen, kaosera ez iristeko eta nahi zen dokumentua berreskuratzeko. XX. mendean zientzia sozialak ugaritu ziren eta orduan sortu zen Dokumentazioa.  
          
           1800 100 zientzia aldizkari nazioartean 
           1850 1.000 
           1900 10.000 
           1990 150.000 eta 863.000 liburu 
           2006 100.000.000 webgune
           
          Henri La Fontaine eta Paul Otlet elkartu ziren zientzia eklosioaz arduratuta XIX. mendearen bukaeran. La Fontainek Société des Études Sociales et Politiquesen egiten zuen lana. Pilaketa hori sailkatu nahi zuten, eta anabasa antolatzeko informazioa sistematizatu zuten. Zientzia antolaketa logiko arrazionala erabili zuten.  
          
           1892: Katalogazio zentroa. International Office of Bibliography erakundea sortzen dute. Bibliografia zientifikoa kontrolatu eta sistematizatzeko lehen saio serioa izan zen. 
           1895 Nazioarteko Bibliografia Institutua sortzen dute: ikergunea da, diziplena bera nola ikertu aztertzen dute, nola antolatu zientzia modura. Errepertorio Bibliografiko Unibertsala sortu zuten, garai hartan nazioartean ekoizten zenaren berri ematen zuena. Sailkapen Hamartar Unibertsala, Melvill Deweyk 1876. urtean asmatutako sisteman oinarrituta, atera zuten.
           
          
           1934: Paul Otleten Traité de Documentation tratadua, non dokumentazioa diziplina zientifiko modura onartzen den.
           
          
           1950: Informazio pilaketa dela eta Information retrieval (informazioaren berreksuratzea) kontzeptua sortzen da .
           
          Prozesu dokumentala 
          Dokumentazio-zerbitzuan egiten den lan bilduma prozesu dokumentala da. Dokumentuen gain egin beharreko operazio-multzoa da, erabiltzaileak nahi duenean dokumentu horiek erabil ditzan. 
          Dokumentazio-zerbitzuek, atzera-begirako informazioa eta dokumentazioa eskaintzeko, zenbait eginbehar dituzte, eta eginkizun-sail horri prozesu edo kate dokumentala deitzen zaio. Hor egiten diren lanek elkarren arteko eragina dute helburu bateratua lortzeko. Prozesu dokumentala dokumentuekin erabiltzen diren espezializazio-tresna eta prozeduren multzoa da, dokumentuak errepresentatu, berreskuratu eta erabiltzeko helburuarekin.  
          Funtzioak 
          Prozesu dokumentalak lau funtzio ditu:  
          
           Sarrerako funtzioak: Zerbitzuari interesatzen zaizkion dokumentuak zehaztea eta jasotzea dira sarrerako funtzioak, eta hemen sartzen da dokumentuak hautatzea, eskuratzea eta erregistratzea. 
           Tratamendurako funtzioak: Bi helburu dituzte: dokumentuak ordenatzea eta dokumentuak eta horien informazioa errepresentatzea. Hauek dira ematen diren pausoak: dokumentuen deskribapen bibliografikoa, dokumentuen edukiaren analisia (laburpena, sailkapena eta indexazioa) eta, azkenean, dokumentua ordenatu eta gordetzea. 
           Irteerako funtzioak: Dokumentazio- zerbitzuek dituzten baliabideen ustiapena da. Erabiltzaileen galdereei erantzunez edo dokumentuak eta ekoizpen dokumentalak zabalduz egin daiteke. 
           Arreta funtzioak: Prozesu osoa kudeatzen eta planifikazioa bideratzen dutenak dira.
           
          Prozesu dokumentaleko eginkizunak berdintsuak dira dokumentazio- zerbitzu guztietan. Hala ere, erakunde baten ( komunikabide, enpresa, unibertsitate...) edota erabiltzaile- talde jakin baten behar informatiboak asetzeko antolatzen dira. Hori dela eta, erakundearen izaerak, erabiltzaileen ezaugarriek, horien interesak eta dokumentazio- zerbitzuaren baliabideek baldintzatuko dute prozesu bakoitza. 
          Informazioaren digitalizazioa eta sareen hedapena eragin handia izaten ari dira dokumentazio- zerbitzu askoren antolamenduan.  
          Bilketa 
          Bilketa-fasean dokumentazio-guneak ezarritako arloa edo dokumentu-mota definitu eta horri jarraiki egiten du dokumentuen hautaketa. 
          Dokumentazio-gunea zein den, bilketak ezaugarri ezberdinak ditu. Adibidez, artxibategietan aurrez definitutako dokumentu mota guztiak gordetzen dira (ez dago ez bilaketarik, ez hautaketarik, ez erosketarik). 
          Iturriak mota ezberdinetakoak izan daitezke:  
          
           Iturri propioak: Hedabideak berak ekoitzitako dokumentuak. Iturri dokumental nagusia (hedabideari interesatzen zaizkion gaiak, bere ibilbidearen lekukotza, doan dira, merkaturatzeko aukera).
           
          
           Kanpoko iturriak: Hedabideak berak sortu ez dituen dokumentuak, berak eskainitako informazioa aberasten laguntzen dutenak.
           
          Dokumentuen hautaketa irizpide ezberdinak jarraituz egin daiteke:  
          
           Dokumentu-balioa (etorkizun-interesa, dokumentuaren kalitatea...) 
           Dokumentuaren egokitasuna dokumentazio zerbitzurako (erabilera potentziala, originaltasuna...) 
           Behin-behineko hautaketak (gertakizunak amaitu artean zabaltzen diren behin-behineko artxibategiak: gatazka armatuak, hauteskundeak, kirol lehiaketak...). Behin betiko hautaketa, gertaera amaitzean erabakitzen da.
           
          Analisi dokumentala 
          Analisi dokumentala dokumentuaren irudikapen bat zehazten duen teknika da, dokumentua behar bezala gorde eta eskuratzeko: dokumentu bibliografikoetan katalogazio bibliografikoa (besteak beste, izenburua eta egilea zehaztuz) eta eduki-analisia (hitz gakoak, adibidez). Analisi dokumentalari esker, liburutegi katalogoak edo datu-base bibliografikoak osatzen dira. 
          Dokumentuak ordenatu-gorde-kontserbatzeko eragiketa-multzoa burutu behar da lehenik. Dokumentuaren erregistroa ere egin behar da: dokumentu bakoitzari kode bat eman, sistema dokumental horretako parte bihurtzeko. Emaniko kodea erregistro zenbakia da, dokumentua identifikatu, eskariak kudeatu eta dokumentu-bildumaren hazkundea kontrolatzeko balio duena. 
          Ondoren, katalogazio bibliografiko egin behar da, dokumentuaren ezaugarriak biltzen dituena (dokumentu mota, egilea, izenburua, orrialde kopurua, gaia, ...). 
          Katalogazioarekin batera, dokumentu bakoitzaren edukia sintetizatu edo laburtzea posible egiten duen zehaztapenak definitu behar dira:indexazioa eta laburpenak barnehartzen ditu. 
          Indexazioaren bitartez indexatze-terminoak (hitz gakoak) hautatzen dira, dokumentuaren edukiaren muina jasotzen dute (gaia, pertsonaiak, erakundeak, lekuak, datak… definitzen dituena). Horrela, informazio bilaketak erraztu egingo da. Horretarako, irakurketa-analisia-terminoen hautaketa-normalizazioa erabili behar da. Adibidez, 
          Berria, 2007-04-26: Hamasen adar armatuak bertan behera utzi du Israelekiko su-etena   
          
           Zer? Nazioarteko gatazka
           
          
           Nor? Hamas, Israelgo gobernua
           
          
           Zergatik? Lur okupatuak
           
          
           Non? Palestina
           
          Erabiltzaileak informazioa bilatzeko orduan arazo ezberdinak sor daitezke:  
          
           Zarata dokumentala: bilaketa estrategia generikoegien ondorioa da. 
           Isiltasun dokumentala: informazioak ihes egiten dunean. erlazioak: Terminoaren sinonimoak erakusteko (Ikus:…) (Ordezkatua:…)Arrazoi ezberdinengatik sor daiteke: sinonimoen erabilera, termino espezifikoegia, orokorregia.
           
          Arazo hauek saihesteko hizkuntza dokumentala, eta ez naturala, erabiltzea komeni da. Adibidez, Zer emaitza izan ziren 2009ko hautezkudeetan? ordez, 2009 ETA hauteskundeak konbinazioa jarriz. Horrela, hizkuntza dokumentala hizkuntza naturalaren sinplifikazioa da, esanahi bereko edo antzeko galderetarako termino bakarra definitzen duena. 
          Indexazioak egitura hierarkikoa azaltzen du; hain zuzen, zuhaitz moduan, termino orokorretatik termino zehatzagoetara jo daiteke, tartean (astronomia arlotik Hale-Bopp kometara joaz, tartean eguzki-sistema eta kometak terminoak daudelarik. 
          Dokumentuen gaia sailkatzeko sistema ohikoena SHU edo Sailkapen Hamartar Unibertsala da, ezagutza-esparruak 10 kategoriatan sailkatzen dituena. sailkapen honek zenbaki-kode bat esleitzen dio kategoria bakoitzari (adibidez, 3 Gizarte Zientziak, 6 zientzia aplikatuak). Kategoria bakoitzak bere zuhaitza du eta zenbat eta gai berezituagoa, orduan eta zenbaki gehiago jartzen dira ( 62 Ingeniaritza, 626 Lan hidraulikoak). Beste sailkapen batzuk ere badaude (Dewey, Bliss, Ranganathan, Library of Congres, besteak beste) 
          Hizkuntza dokumentalerako tresnak dira thesaurus edo tesauroak, gai-sarreren zerrendak eta egileen aurkibideak. Tesauroak jakintza-arlo ezberdinetarako terminoak biltzen ditu, hiztegi moduan, loturiko beste terminoak aipatuz baina definiziorik eman gabe. Tesauroko terminoen arteko loturak baliokidetasunezkoak izan daitezke (termino sinonimoak), hierarkikoak (termino baten nagusitasuna edo mendekotasuna zehazten duena gai bereko beste termino batekiko) edo elkarkorrak (termino kidetua, harreman hierarkiko edo baliokiderik gabe). 
          Laburpenek, berriz, dokumentu baten edukiak, modu labur eta zehatzean jasota, iritzi kritikorik gabe, zehazten ditu, testu baten bitartez adierazi. Azkenik, folksonomia indexatzeko sistema sortu da interneten.  
          Dokumentazioa komunikabideetan 
          Dokumentazioak komunikabideetan bi helburu ditu:  
          
           Komunikabidearen ​ekoizpena gorde eta kudeatzea​ modu eraginkorrean. 
           Informazioa aberasteko eta hobetzeko behar den ​kanpoko informazioa​ eskaintzea.
           
          Dokumentazio zerbitzuak komunikabide handietan aurkituko ditugu; eta bertan dokumentalistek egiten duten lan, kazetaritza edo beste titulazioren bat duten langileak, dokumentazioan espezializatuak. 
          Egunkarietan pertsona gutxi izaten dira (3-6), ​telebistan​, ordea, lan talde handiak izaten dira (hogei lagun inguru ETBn, ehun TVEn). 
          Dokumentazio zerbitzu txikietan, ​komunikatzaile bakoitzaren ardura izango da dokumentazioa. 
          Euskal Herriko komunikabideen dokumentazio zerbitzuak enpresa barrurako dira eta komunikabideko bertako langileek erabiltzen dituzte, bereziki, kazetari moduan identifikatuak daudenak. Enpresako erabiltzaileek ez daukate inolako eragozpenik dokumentazio zerbitzuak kontsultatzeko; kanpokoei, ordea, ez zaie baimentzen edota zerbait ezhoikoa da.  
          Infoadex 
          Publizitatearen kontrola dauka Espainian. Komunikabideetan txertatutako iragarkiak aztertzen ditu. INFOADEX datu-baseak urtero 5 miloi iragarpen kontrolatuak ditu. Urtean zehar hedabide konbentzionaletan egiten diren publizitate-txertatzeak artxibatu eta analizatu egiten ditu. 
          Besteak beste honako hauek aurkitu daitezke Infoadexen datu basean:  
          
           Komunikabide, merkatu, iragarle eta abarren inbertsioen inguruko txostenak. 
           Publizitate-sorkuntzaren datu-baserako sarrera. 
           Kanpaina eta babesleen segimendua. 
           Lehiakortasunaren kontrola. 
           Espainiako publizitate inbertsioaren ikerketa. 
           Agentzien eta zentralen ikerketa.
           
          Infoadex enpresak aztertzen duen informazioa:  
          
           Iragarritako produktua eta marka. 
           Dagokion sektorea. 
           Publizitate blokean duen postua. 
           Publizitate mota.
           
          Erreferentziak 
           
            
            ↑ Definizio hauek bat datoz UNE 50-113-92/1 arauak eta 2002 urtean desegin zen FID nazioarteko dokumentazio-erakundeak emandako definizioetan oinarritzen dira.  
            ↑ a b   Agirreazaldegi, Teresa. (2006). Informaziorako dokumentazioaren oinarriak.  UEU,&nbsp;56-59&nbsp;or. ISBN 84-8438-0785..  
            ↑  (Gaztelaniaz) «Conócenos» Infoadex (Noiz kontsultatua: 2020-05-11).  
           
           
          Kanpo estekak 
          
          
           
            
             
              
               Autoritate kontrola
               
                 
                 
                  Wikimedia proiektuak 
                   Datuak: Q16387 
                   Multimedia: Information science
                  
                  
                 
                  Identifikadoreak 
                  BNF: 11965196f (data) 
                  LCCN: sh85066150 
                  NARA: 10638969 
                  SUDOC: 027656586 
                  AAT: 300054574 
                  Hiztegiak eta entziklopediak 
                  Britannica: url 
                  Medikuntzako identifikadoreak 
                  MeSH: D007254
                  
                
              
             
            
           
            
            
              Datuak: Q16387 
              Multimedia: Information science
             
           
              
         
         
         
          
          
         
          "https://eu.wikipedia.org/w/index.php?title=Informazioaren_zientzia&amp;oldid=8092136"(e)tik eskuratuta
         
         
        
         
          Kategoriak: 
          
           Gizarte zientziak
           Informazio zientziak
          
         
         
          Ezkutuko kategoriak: 
          
           Wikipedia:BNF identifikatzailea duten artikuluak
           Wikipedia:LCCN identifikatzailea duten artikuluak
           Wikipedia:AAT identifikatzailea duten artikuluak
          
         
         
        
       
       
        
       
      
     
     
      
       
        
         Orriaren azken aldaketa: 7 iraila 2020, 19:39. 
        Testua Creative Commons Aitortu-PartekatuBerdin 3.0 lizentziari jarraituz erabil daiteke; baliteke beste klausularen batzuk ere aplikatu behar izatea. Xehetasunen berri izateko, ikus erabilera-baldintzak. 
        
        
        Pribazitate politika 
        Wikipediari buruz 
        Lege oharra 
        Mugikorreko bista 
        Garatzaileak 
        Estatistikak 
        Cookie adierazpena 
        
        
         
         
        
       
      
     
    
   
   
   
    
 
