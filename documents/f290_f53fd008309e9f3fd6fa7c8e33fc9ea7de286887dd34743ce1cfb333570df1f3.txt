
 
  
   
  Informazioaren berreskurapen - Wikipedia, entziklopedia askea. 
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  
 
   Edukira joan 
    
     
      Alboko barra ezkutatu edo erakutsi         
      
       
        
         
          
          
          
          
         
        
        Bilatu  
      
      
       
        Lankide loturak  
        
         
          Sortu kontua  
         
        
       
       
        
        Tresna pertsonalak hedatua bildua  
        
        
         Sortu kontua
         
        
         Hasi saioa
         
         
          Izena eman gabeko erabiltzaileentzako orrialdeak gehiago ikasi  
         
        
         Eztabaida
         Ekarpenak
         
        
       
      
     
     
      
       
        
         Nabigazioa  
         
         
          Azala
          Txikipedia
          Txokoa
          Albisteak
          Aldaketa berriak
          Ausazko orria
          Laguntza
          Dohaintza egin
          
         
        
        
         Tresnak  
         
         
          Honanzko esteka duten orriak
          Lotutako orrietako aldaketak
          Fitxategia igo
          Orri bereziak
          Lotura iraunkorra
          Orri honen datuak
          Artikulu hau aipatu
          Wikidata itema
          
         
        
        
         Inprimatu/esportatu  
         
         
          Liburu bat sortu
          PDF gisa jaitsi
          Inprimatzeko bertsioa
          
         
        
        
         Beste proiektuetan  
         
         
          Wikimedia Commons
          
         
        
        
         
         Hizkuntzak 
          
          
           Wikipedia honetan hizkuntzen loturak goian daude, artikuluan izenburuan beste aldean. Gora joan.
           
          
         
        
       
       
        
         
          
           Izen-tarteak  
           
           
            Artikulua
            Eztabaida
            
           
          
          
           
           euskara hedatua bildua  
           
            
           
          
         
         
          
           Ikusketak  
           
           
            Ikusi
            Aldatu
            Aldatu iturburu kodea
            Ikusi historia
            
           
          
          
           
           Gehiago hedatua bildua  
           
            
           
          
         
        
       
      
      
        
       
        
        
        
        
        
         
          
          37 hizkuntza hedatua bildua  
          
          
           العربية
           Azərbaycanca
           Български
           Català
           Čeština
           Dansk
           Deutsch
           Ελληνικά
           English
           Esperanto
           Español
           فارسی
           Suomi
           Français
           Gaeilge
           Galego
           हिन्दी
           Bahasa Indonesia
           Italiano
           日本語
           한국어
           Монгол
           Bahasa Melayu
           Nederlands
           Norsk nynorsk
           Norsk bokmål
           Polski
           Português
           Русский
           Simple English
           Српски / srpski
           Svenska
           Тоҷикӣ
           Türkçe
           Українська
           Tiếng Việt
           中文
           
          
           Aldatu loturak
           
          
         
        Informazioaren berreskurapen 
         
         
        
         Wikipedia, Entziklopedia askea
         
        
        
         
         
        
         
          Informazioaren berreskurapena (ingelesez, Information Retrieval edo IR) dokumentuetan informazioa bilatzea, dokumentuak bilatzea, dokumentuak deskribatzen dituzten metadatuak bilatzea edo datu-baseetan bilatzea burutzen dituen teknologia da. Ohiko arlo bat izan da informatikan bere hasieratik. Konputagailuek informazio kopuru handiak biltegiratzea posible egiten dutenez, informazio hori modu zehatz, eroso eta eraginkorrean berreskuratzea izan da beti aztergai garrantzitsua. Datu-base dokumentalak izan dira betidanik arlo honetako aplikazio garrantzitsuenak, baina Internet fenomenoak ikaragarri bultzatu du arlo honen garapena, testu digitalak izugarri ugaldu direlako. Ohiko aplikazio-eremuez gain (testu legalak, medikuntzakoak, dokumentazio-zentroak, …) Internet/Intranet eremuko aplikazio garrantzitsuenak kokatzen dira arlo honetan: Google moduko bilatzaileak eta Yahoo moduko direktorioak. 
          Bi urrats nagusitan burutu ohi da informazioaren berreskurapena: hasieran dokumentuen indexazioa eta gero bilaketa. Informazioaren berreskurapenak jakintzagai asko hartzen ditu barne, besteak beste: informazioaren arkitektura, informazioaren diseinua, gizakien jokaera informazioaren aurrean, psikologia kognitiboa, hizkuntzalaritza konputazionala, semiotika, informatika eta bibliotekonomia.  
          
           
           
            Eduki-taula
            
            
            1 Historia  
            2 Aplikazioak 
            3 IB sistemen funtzionamendua 
            4 IBeko sistemen ebaluazioa 
            5 IBeko atazak 
            6 Bilatzaileak 
            7 Tresna orokorrak 
            8 Hizkuntza-teknologiaren erabilera 
            9 Ikerketa-gaiak 
            10 Bibliografia 
            11 Erreferentziak 
            12 Ikus, gainera 
            13 Kanpo estekak 
            
           
          Historia  
          Lehen aldiz information retrieval terminoa erabili zuena C. N. Mooers izan zen 1950ean, eta honela definitu zuen:  
           
           
             
             «  
             Information retrieval is the name for the process or method whereby a prospective user of information is able to convert his need for information into an actual list of citations to documents in storage containing information useful to him. It is the finding or discovery process with respect to stored information.  
             » 
             
             
             —C. N. Moers 
            
           
           
           Erabat errotuta gelditu zen termino hori eta geroztik horrelaxe deitu izan zaio, labur esanda, erabiltzaile baten informazio-beharra asetuko duen dokumentu-bilatzeari. 
          Honela ba, informazioaren berreskurapenerako sistema bat edo IB sistema bat dokumentuetako informazioa biltegiratu eta kudeatzen duen software programa bat da . Sistemak erabiltzaileak behar duen informazioa topatzen lagunduko dio, informazio hori eduki dezaketen dokumentuen berri emanaz. Kontuan izan, horrelako sistemek ez dutela informazioa esplizituki itzultzen edo galdera erantzuten, dokumentuak berreskuratu edo iradoki besterik ez dute egiten. 
          Prozesu horiek konputagailuen bidez guztiz automatikoki egikaritzearen ideia Bush-ek (1945) proposatu zuen lehen aldiz:  
           
           
             
             «  
             Consider a future device for individual use, which is a sort of mechanized private file and library. It needs a name, and, to coin one at random, ‘memex’ will do. A memex is a device in which an individual stores all his books, records, and communications, and which is mechanized so that it may be consulted with exceeding speed and flexibility. It is an enlarged intimate supplement to his memory.  
             » 
             
             
             —V. Bush 
            
           
           
           Bush-en ideia jarraituz, lehenengo IB sistema automatizatuak 50 eta 60ko hamarkadetan sortu ziren. Hasierako urte haietan sistema hauek argitalpen zientifiko eta liburutegietako dokumentuak bilatzeko erabiltzen ziren, batez ere. Bilaketak ez ziren dokumentuen eduki osoaren gainean egiten, baizik eta dokumentuei eskuz esleitutako gako-hitzetan oinarritzen ziren. Joerak aldatzen joan dira eta gaur egungo egoera guztiz bestelakoa da. Sistema hauen erabilera guztiz zabaldurik dago gaur egungo gizartean, azken urteotan konputagailu pertsonalen kopurua handituz eta Internet zabalduz doan heinean, webeko bilatzaileen beharra ere gorantz doalako. Hain ezagunak eta erabiliak diren Google eta Yahoo! bezalako web bilatzaileak IB sistemen adibide garbiak dira. 
          Bilaketak egiteko modua edo, beste modu batera esanda, IB gauzatzeko metodoak ere aldatzen joan dira konputagailuen ahalmena eta biltegiratze-lekua handituz doan heinean. Gaur egungo sistema gehienek dokumentuetan agertzen diren termino guztiak (edo ia guztiak) erabiltzen dituzte bilaketak egiteko, alegia, dokumentuen eduki osoak hartzen dituzte kontuan. Honi ingelesez full text retrieval esan ohi zaio. Hala ere, gaur egun ere badira dokumentuen zati jakin batzuetan eta dokumentuei eskuz esleitutako gako-hitzetan oinarritzen diren sistemak. Horren adibide da 70eko hamarkadatik martxan den PubMed bilatzailea. IB sistema honek biomedikuntzako eta osasun-arloko argitalpenak gordetzen dituen MEDLINE datu-basean bilaketak egitea ahalbideratzen du. Datu-base horretan argitalpen bakoitzaren titulu, abstract eta eskuz esleitutako gako-hitzak daude —gako-hitz hauek medikuntzako thesaurus batetik hartutakoak dira.  
          Aplikazioak 
          IB tekniken aplikazio arruntenetakoa bilatzailea da. Bilatzailerik erabilienak web-bilatzaileak badira ere, badira beste batzuk; beste batzuen artean, hauexek:  
          
           Bilatzaile bertikalak: bilaketak domeinu edo gai konkretu batera mugatzen dituzten web-bilatzaile espezializatuak. 
           Enpresa-bilatzaileak (enterprise search): bilaketak enpresa baten intranetean aurkitzen diren mota desberdinetako dokumentuetan (weborrialdeak, posta elektronikoa, txostenak, aurkezpenak, kalkulu-orriak, datu-baseak...) egiten dituzten bilatzaileak. 
           Mahaigaineko bilatzaileak (desktop search): bilaketak konputagailu pertsonalean aurkitzen diren dokumentuetan egiten dituzten bilatzaileak.
           
          Kasu honetan, aurrekoan bezala, dokumentu horiek mota askotakoak izango dira. 
          Horrelako bilatzaileez gain, ordea, badira IBaren aplikazio orokor gehiago ere. Izan ere, testu-bilduma edo bestelako informazio ez-egituratua darabilen edozein aplikaziok, informazio hori antolatu eta bilatu beharko du momenturen batean. Horren adibide dira, esaterako, honako hauek:  
          
           Liburutegi digitalak: edukiak formatu digitalean gordetzen dituzten liburutegiak, ordenagailu bidez atzitzen direnak. 
           Informazioaren iragazketarako tresnak (information filtering systems) eta hauen artean aurkitzen diren gomendio-sistemak (recommender systems).
           
          Azken hauek, izenak dioen bezala, erabiltzailearen intereseko izango diren informazio-elementuak (pelikulak, liburuak, musika, ikuskizunak...) gomendatzen dituzten sistemak dira.  
          IB sistemen funtzionamendua 
          IB sistema batek hiru prozesu nagusi gauzatzen ditu:  
          
           Indexazioa: dokumentuen errepresentazioa gauzatzen da, indizea(k) sortuz. Indizea bilaketa azkarrak egitea ahalbideratuko duen datuegitura bat da. Lineaz kanpo (offline) egikaritzen da, eta dokumentu bilduma aldatzen ez bada behintzat, behin egitea nahikoa da. 
           Kontsultaren formulazioa: erabiltzailearen informazio-beharra kontsulta batean adierazita jartzen da. 
           Parekatzea: kontsulta dokumentuen errepresentazioarekin, indizearekin, parekatzen da. Parekatze honetan dokumentuen azpimultzo bat aukeratzen da.
           
          Gaur egungo sistemetan ohikoena dokumentu-zerrenda ordenatu bat itzultzea da, zerrendaren hasieran jarriz ustez erabiltzaileari gehien interesatuko zaizkion dokumentuak, alegia, sistemaren ustez adierazgarrienak direnak. Page rank izeneko algoritmoa oso baliagarria da adierazgarrienak zein diren jakiteko; kontatzen da zenbat esteka dauden Interneten dokumentu bakoitzera, eta esteka gehien jasotzen dituztenak adierazgarrienak direla suposatzen da.  
          IBeko sistemen ebaluazioa 
          Irteerako dokumentu batzuek, ziur aski, erabiltzailearen informazio-behar hori asetuko dute; dokumentu horiei dokumentu adierazgarri deitzen zaie. IB sistema perfektu batek dokumentu adierazgarriak bakarrik berreskuratu beharko lituzke, eta ez-adierazgarriak baztertu. Alabaina, sistema perfektuak ez dira existitzen eta lortutako emaitzak baloratu behar dira. 
          Jasotako emaitzak baloratzea, egindako bilaketan lortutako emaitzak gure bilaketa beharrak ase dituzten ala ez jakitea da. Bilaketa bateko emaitzak ezin dira egokitasunaren arabera baloratu, hau subjetiboa baita. Horregatik, beste kontzeptu batzuk erabiltzen dira: doitasuna eta osotasuna.  
          
           Doitasuna (precision): bilaketan eskuraturiko dokumentu guztien artean gure bilaketa-beharretarako zenbat diren interesgarriak kalkulatzean datza. Beste hitz batzuetan, zarata dokumentalik gabeko zenbat emaitza eskuratu ditugun. 
            
             Zarata dokumentala bilaketa guztiz ez fintzea da, informazioa bilatzerakoan dokumentu egokiez gain desegokiak lortzea. Arazo hau jazo daiteke bilaturiko hitzek esanahi bat baino gehiago dutenean (polisemia) edo terminoak modu desegokian konbinatzen direnean. Arazoa konpontzeko eta doitasuna handitzeko moduak, bilaketa fintzea, iragazki xeheagoak erabiltzea da. Bestalde, arazoa gutxitu daiteke hurrenkera egokia denean.edo emaitzak beste modu batean ordenatzean.
             
           Osotasuna, estaldura (recall): sistemaren eraginkortasuna neurtezean datza, horretarako galdera honi erantzun behar zaio: lortu zitekeen informazio guztia eskuratu da ala bidean informazioa galdu da? Eskuratu zitezkeen dokumentu guztiak lortu ez badira, isiltasun dokumentala egon dela esango dugu. 
            
             Isiltasun dokumentala informazioa bilatzerako orduan lortu daiteken informazio egoki guztia ez eskuratzeari deritzo. Hau da, bilaketan ez ditugu erabili dokumentu edo metadatuetan daude terminoak. Arazoa konpontzeko eta estaldura zabala lortzeko, semantika erabili behar da: sinonimoak, termino zehatzagoak edo zabalagoak...
            
           
            
          IBeko atazak 
          Hainbat atazatan erabiltzen dira IB teknikak; besteak beste, ondoko hauek, azkenekoa delarik aipagarriena:  
          
           Dokumentu-sailkapena: dokumentu bakoitzaren edukian oinarrituz, dokumentuei etiketa bat esleitzea edo klase konkretu batekoak direla adieraztea. 
           Galderak erantzutea (question answering, ingelesez): erabiltzaileak lengoaia naturalean egindako galderari erantzun zehatza bilatzea. 
           Dokumentu askotan oinarritutako testu-laburtze automatikoa (multi-document automatic summarization): gai jakin bati buruzko hainbat dokumenturen laburpena izango den dokumentu bakar bat lortzea. 
           IB multimodala: testuetan gain, soinuan, irudietan edo bideoetan bilatzen denean. Hor oinarrizko tresnak hizketa-ezagutzaileak (kontuz, beren doitasuna %60ren inguruan dabil) eta irudien sailkapen automatikoa. Eta oinarrizko estrategia ohiko bilatzaileak erabiltzea da hizketa testu bihurtu ondoren eta irudien sailkapenetatik metadatuak lortu eta gero. 
           Ad hoc: erabiltzaileak mahaigaineratutako kontsulta batean adierazitako informazio-beharra asetuko duten dokumentuak bilatzea dokumentu-bilduma batean. Atazarik arruntena dela esan daiteke eta tesi-lan honetan aztergai izango duguna da.
           
          Bilatzaileak 
          Google, Yahoo eta Elebila bezalako bilatzaileak dira informazioa eskuratzen duten tresna ezagunenetako batzuk. Ezagunenenak Internet erabiltzen dute bilatzeko eremu gisa, baina intranet moduan ere erabil daitezke dokumentazio-gunetan edo liburutegi digitaletan.  
          Tresna orokorrak 
          Tresna orokor moduan (plug-in/gehigarriak) hauek dira ezagunenak:  
          
           Jabedunak: Autonomy, Google Search Appliance... 
           Libreak: Lucene, Fedora Commons...
           
          Hizkuntza-teknologiaren erabilera 
          Duela gutxi arte, tresnen abiadura motela zela-eta, hizkuntza-teknologia ez zen asko erabiltzen arlo honen garapenean. Dena den, tresnak hobetu diren heinean eta dokumentu digitalen eleaniztasuna areagotzearekin batera, tresna linguistikoen erabilpena garrantzia hartzen joan da. Erabilpen progresibo hori Googleren bilakaeran bertan ikus daiteke:  
          
           2007 urtera arte bilaketetak egiteko oinarria hitz soila izan zen, karaktere-sekuentzia hutsa. 
           2008an hasi ziren lematizazioa erabiltzen, baita galdera-erantzun sistemak (Question Answering) eta Hizkuntzarteko informazio-berreskurapena (CLIR, Cross Lingual Information Retrieval).  
           2012 urteaz geroztik nolabaiteko ezagutza semantikoa erabiltzen hasi zen, bilatzen den pertsona edo kontzeptuari buruzko datuak ere azaltzen zaizkigu eskuinaldeko koadro batean, datu multzo desberdinak emanez kontzeptuaren motaren arabera (hiria, kirolaria, musikaria...). 
           
          Googletik aparte beste bilatzaile batzuetan ere erabili da hizkuntza-teknologia:  
          
           Elebila. Euskarazko hitzen lematizazioa eta bilaketarako idazkera alternatiboak eskaintzen ditu 2005 urtetik. 
           Hakia bilatzaileak 2008tik ibili da informazio semantikoa erabiltzen bere Gallery atalean. Datu multzo desberdinak eskaintzen ditu bilatu nahi denaren klase semantikoa ezagutzen badu (hiria, kirolaria...). Hiria bada esango digu nola ilegatu bertara, nolakoa da garraio publikoa, zenbat parke dituen... Kirolaria bada esango digu zein txapelketak irabazi dituen , zein diren bere markak...Bilatu Boston Hakia bilatzailean. 
           Powerset bilatzailea antzekoa zen. Gaur egun ez dabil. 
           Quintura. Bilatzeko hitz bat (edo termino) bat emanda, berarekin lotuta dauden beste terminoak bilatu eta horiekin grafiko kontzeptual bat irudikatzen du. 
           Yieey! bilatzaileak sintaxia erabiltzen du dokumentuak beraien izen-sintagmen bidez antolatzeko.
           
          Gainera, semantikaren erabilera eman da baita ere alor honetan. Izan ere bilatzaile batzuek ontologia erabiltzen dute anbiguotasuna kentzeko bilaketei.  
          Ikerketa-gaiak 
          IBren erabilerak askotarikoak dira eta urteak joan ahala esparru berrietara zabalduz doazenez, ikerketa-gaiak ez dira falta arlo honen inguruan: ranking-funtzioen eraginkortasuna, sistemaren errendimendua (erantzun-denbora, indexatzeko denbora...), dokumentu edo datu berriak indizean txertatzeko azkartasuna, sistemaren eskalagarritasuna (datu edo erabiltzaile kopuruarekiko), aplikazio berrietara egokitzeko gaitasuna, ebaluazioa edo parekatze-arazoa. 
          Bilaketak zailak direnean egoera egokia dira Hta erabiltzeko. Hainbat hizkuntzarekin bilatu nahi dugu, erantzunik ez edo gutxi aurkitzen badira ( horrelakoetan, bilatzeko hitz multzoa zabaldu daiteke sinonimia eta hiperonimiaren bidez), edo kontrakoa gertatzen denean, erantzun gehiegi lortzen direnean (horrelakoetan hitzen adieren desanbiguazio semantikoa erabil daiteke galderaren esanahia fintzearren). 
          IB multimodala. Soinuan, irudietan eta bideoetan ere bilaketak egitea da helburua. Helburu horiek lortzeko oinarrizko tresnak hizketa-ezagutzaileak (honezkero beren doitasuna %60tik gora dabil) eta irudien sailkapen automatikoa. Oinarrizko estrategia sailkapen metodoen bidez irudien metadatuak lortzea da (zer dago irudi honetan, zein dira forma eta kolore nagusiak...), hizketa-grabazioak testu bihurtzea, eta hainbat esteka sortzea dokumentu elementuekin. Hori egin eta gero ohiko bilatzaileak erabil daitezke multimedian irudiak edo hitzak bilatzeko .  
          Bibliografia 
          
           Baeza-Yates, Ricardo; Ribeiro-Neto, Berthier: Modern Information Retrieval. New York&nbsp;: ACM;Harlow, Essex: Addison-Wesley Longman, 1999. 
           Salvador Oliván, José A.: Recuperación de Información. Buenos Aires&nbsp;: Alfagrama, 2008. 
           Otegi, Arantza: Hedapena informazioaren berreskurapenean: hitzen adiera-desanbiguazioaren eta antzekotasun semantikoaren ekarpenak. Doktorego-tesia. Lengoaia eta Sistema Informatikoak Saila, EHU/UPV. Informatika Fakultatea. 2012/03/16
           
          Erreferentziak 
           
            
            ↑ Otegi, Arantza: Hedapena informazioaren berreskurapenean: hitzen adiera-desanbiguazioaren eta antzekotasun semantikoaren ekarpenak. Doktorego-tesia. Lengoaia eta Sistema Informatikoak Saila, EHU/UPV. Informatika Fakultatea. 2012/03/16  
            ↑  (Ingelesez) Mooers C.N. Information retrieval viewed as temporal signaling. Proceedings of the International Congress of Mathematicians, 1950.   
            ↑ (Ingelesez) Hiemstra D. Information retrieval: searching in the 21st century, chapter Information Retrieval Models, 1–19. John Wiley &amp; Sons, Ltd, 2009. ISBN 9780470033647.  
            ↑  (Ingelesez)Bush V. As we may think. The Atlantic Monthly, 176(1):101–108, 1945.   
            ↑ http://www.ncbi.nlm.nih.gov/pubmed/  
            ↑  (Ingelesez) Agirre, Eneko; Alegria, Iñaki. (2009). Agirreazaldegi, Teresa ed. «Tresna linguistikoak informazioa atzitzeko» Dokumentazio zerbitzuak Euskal Herriko komunikabideetan = Los servicios de documentación en los medios de comunicación del País Vasco (Euskal Herriko Unibertsitatea = Universidad del País Vasco): 101–112. (Noiz kontsultatua: 2020-05-12).  
            ↑  Hizkuntza Teknologia Interneteko bilatzaileetan: Azkenean sartu dute! Ixa taldearen bloga Unibertsitate.net gunean  
            ↑ (Ingelesez) From Words to Concepts and Back: Dictionaries for Linking Text, Entities and Ideas Google Research Blog  
            ↑  Googleko kontzeptu-hiztegi berritzailea Ixa taldearen bloga Unibertsitate.net gunean   
            ↑  «Elebila» elebila.elhuyar.eus (Noiz kontsultatua: 2020-05-12).  
           
           
          Ikus, gainera 
          
           Lengoaia naturalen prozesamendua
           
          Kanpo estekak 
          
          
           
            
             
              
               Autoritate kontrola
               
                 
                 
                  Wikimedia proiektuak 
                   Datuak: Q816826 
                   Multimedia: Information retrieval
                  
                  
                 
                  Identifikadoreak 
                  BNE: XX535604 
                  BNF: 122132635 (data) 
                  GND: 4072803-1 
                  LCCN: sh85066148 
                  NDL: 00575010 
                  AAT: 300155377 
                  Hiztegiak eta entziklopediak 
                  Britannica: url 
                  Medikuntzako identifikadoreak 
                  MeSH: D016247
                  
                
              
             
            
           
            
            
              Datuak: Q816826 
              Multimedia: Information retrieval
             
           
           
          Aipuaren errorea: &lt;ref&gt; tags exist for a group named "oh", but no corresponding &lt;references group="oh"/&gt; tag was found     
         
         
         
          
          
         
          "https://eu.wikipedia.org/w/index.php?title=Informazioaren_berreskurapen&amp;oldid=8412391"(e)tik eskuratuta
         
         
        
         
          Kategoriak: 
          
           Hizkuntzalaritza konputazionala
           Hizkuntzaren prozesamendua
           Informazioa eskuratzea
           Erreferentziatan akatsak dituzten orrialdeak
          
         
         
          Ezkutuko kategoriak: 
          
           Iturria duten esaera txantiloiak
           Wikipedia:Kanpo esteka hautsiak dituzten orri guztiak
           Wikipedia:Kanpo esteka hautsiak dituzten orriak from otsaila 2021
           Txantiloi batean data parametro ez-egokia duten artikuluak
           Betiko hautsitako kanpo estekak dituzten artikuluak
           Wikipedia:BNE identifikatzailea duten artikuluak
           Wikipedia:BNF identifikatzailea duten artikuluak
           Wikipedia:GND identifikatzailea duten artikuluak
           Wikipedia:LCCN identifikatzailea duten artikuluak
           Wikipedia:AAT identifikatzailea duten artikuluak
           Erreferentzietan akatsak dituzten orrialdeak
          
         
         
        
       
       
        
       
      
     
     
      
       
        
         Orriaren azken aldaketa: 27 otsaila 2021, 17:54. 
        Testua Creative Commons Aitortu-PartekatuBerdin 3.0 lizentziari jarraituz erabil daiteke; baliteke beste klausularen batzuk ere aplikatu behar izatea. Xehetasunen berri izateko, ikus erabilera-baldintzak. 
        
        
        Pribazitate politika 
        Wikipediari buruz 
        Lege oharra 
        Mugikorreko bista 
        Garatzaileak 
        Estatistikak 
        Cookie adierazpena 
        
        
         
         
        
       
      
     
    
   
   
   
    
 
