
 
  
   
  Informationssøgning - Wikipedia, den frie encyklopædi 
   
   
   
   
   
   
   
   
   
   
   
   
   
   
   
   
   
   
   
   
   
   
   
  
 
   
   
    
   
    
    
    
    
   Informationssøgning 
    
    
     Fra Wikipedia, den frie encyklopædi
     
     
     
     Spring til navigation Spring til søgning 
    
     
      Informationssøgning er søgning efter information, dvs. noget, der kan hjælpe én med at blive informeret om noget eller besvare spørgsmål om noget.  
      
       
       
        Indholdsfortegnelse
        
        
        1 Faktasøgning versus dokumentsøgning 
        2 Ekspertise i informationssøgning 
          
          2.1 Bibliotekarernes forudsætninger 
           
        3 Informationssøgning som en del af Biblioteks- og informationsvidenskab (B&amp;I) 
        4 Kilder til informationssøgning 
        5 Litteratur 
        6 Eksterne henvisninger 
        
       
      Faktasøgning versus dokumentsøgning 
      Information kan søges i mange forskellige slags kilder: Man kan spørge nogle mennesker, man kan søge i litteraturen, man kan bruge Internettet, man kan bruge biblioteker eller man kan undersøge tingene selv – fx kan man tage sin temperatur og få svar på om man har feber. Litteratursøgning er én form for informationssøgning og når denne foretages ved hjælp af computere betegnes den da også på engelsk "information retrieval". Nogle gange forstås betegnelsen "informationssøgning" som søgning efter konkrete oplysninger (facts) – i modsætning til søgning efter dokumenter om et emne, litteratursøgning. Denne skelnen er dog uhensigtsmæssig, som vi vil vise neden for. 
      Eksempler på faktasøgning kan være:  
      
       Hvornår regerede Christian 3.? 
       Hvor ligger Himmelbjerget? 
       Hvem skrev Gummitarzan? 
       Hvad er liberalisme?
       
      Systemer, der leverer konkrete oplysninger (fx nummeroplysningen) har deres oplysninger et sted fra. Når man får en konkret oplysning fra et sådant system til levering af konkrete oplysninger, får man normalt ikke oplyst kilden. Det gør man derimod i højere grad i systemer, der er baseret på dokumenter (inkl. elektroniske dokumenter). Her kan man se om oplysningen stammer fra et pålideligt forlag, en pålidelig forfatter eller måske en forældet kilde. Af denne grund har fakta-formidlingssystemer været karakteriseret som informationssystemer, der beholder kildeoplysningerne for sig selv, og kun meddeler indholdet af disse. Af samme grund er det problematisk at modstille "informationssøgning" og litteratursøgning: Hvis en låner ringer til et bibliotek og spørger "hvornår regerede Christian 3.?" og bibliotekaren slår op i et leksikon og meddeler svaret, så er der tale om formidling af konkrete oplysninger. Men hvis bibliotekaren siger: Det står i de fleste leksika, fx Den Store Danske Encyklopædi og brugeren selv slår det op (eller bibliotekaren sender en fotokopi af det relevante opslag), så har bibliotekaren leveret "litteratursøgning". Dybest set er der jo tale om samme søgeproces og samme slags viden, der ligger til grund for denne. 
      I Google foretager man normalt dokumentsøgninger, men man kan også foretage faktasøgninger. Hvis man søger "www" henvises til alle sider (dokumenter) hvori ordet er indeholdt. Hvis man søger "define: www" fås direkte en definition af ordet, dvs. "fakta". Man får et uddrag af et dokument, hvoraf definitionen fremgår, med link til hele dokumentet; Funktionen fungerer dog dårligt, idet mange definitioner ikke findes (især er der problemer med at finde definitioner på dansk). Alligevel er funktionen ofte nyttig.  
      Ekspertise i informationssøgning 
      Informationssøgning beherskes af alle mennesker – mere eller mindre. Når er menneskes erfaringsområde udvides, udvides kompetencen til informationssøgning oftest tilsvarende. Frimærkesamlere lærer fx at søge information i frimærkekataloger, -butikker, -klubber osv. Bibliotekarer og informationsspecialister har et professionalt forhold til informationssøgning. Deres job er dels direkte at assistere andre mennesker i at søge information, dels at opbygge samlinger, kataloger og andre redskaber, der kan bistå i søgeprocessen. Bibliotekarer og informationsspecialister kan væere generalister eller specialister i fx informationssøgning inden for fx musik, medicin eller jura. Forskningsbibliotekerne har i langt videre udstrækning end folkebibliotekerne ansat specialister.  
      Bibliotekarernes forudsætninger 
      Bibliotekarers forudsætning for at søge information for brugere er bl.a. baseret på opbygningen af en referencesamling og kendskab til dennes muligheder. Disse aktiviteter foregår før et konkret spørgsmål indløber, men modificeres som følge af feed-back fra praksis. 
      Især for folkebibliotekerne gælder at der er en kollektiv indsats for at sikre bibliografisk kontrol over relevante opslagsværker. Dette er dels sikret ved etablering af nationalbibliografien, dels ved en systematisk gennemgang af denne med henblik på at opbygge nævnte referencesamlinger. De vigtigste værker er genstand for undervisning på Danmarks Biblioteksskole. Begrænsningerne i denne model er bl.a. knyttet til det forhold, at referencelitteratur ikke kan afgrænses skarpt overfor anden litteratur, jf. metabibliografi. 
      For forskningsbibliotekernes vedkommende lægges der større vægt på den udenlandske faglitteratur, hvor anskaffelser og overblik i højere grad er et individuelt arbejde for den enkelte fagreferent.  
      Informationssøgning som en del af Biblioteks- og informationsvidenskab (B&amp;I) 
      B&amp;I er et fag, der beskæftiger sig med informationssøgning på flere forskellige måder. Ét delområde er studiet af informationssøgningsadfærd, dvs. empirisk at undersøge hvordan mennesker rent faktisk søger information og hvilke forhold, der spiller ind i beslutningsprocessen, fx menneskers valg af informationskilder. Et beslægtet område er studiet af brugernes informationskompetence (herunder informationssøgningskompetence) og udviklingen af undervisningsprogrammer til at udvikle denne kompetence. Et tredje område er en typologisering og karakterisering og udvælgelse af centrale informationskilder, fx:  
      
       Vejvisere, 
       Ordbøger, 
       Leksika &amp; encyklopædier, 
       Biografiske opslagsværker, 
       Bibliografier, 
       mv.
       
      Et fjerde vigtigt delområde af B&amp;I er edb-baseret informationssøgning (engelsk "information retrieval") med udviklingen af principper for organisering og søgning baseret på forskellige teknikker såsom boolesk søgning, feltafgrænisning, nærhedsoperatorer og måling af henholdsvis "tab" og "støj" i forbindelse med søgning. Dette område studerer også Internettets søgemaskiner. Et femte område beskæftiger sig med sproglige, terminologiske og begrebsmæssige problemer ved informationssøgning. Et sjette område beskæftiger sig med kildekritiske problemer i relation til informationssøgning. Endnu andre områder beskæftiger sig med informationssøgning i relation til bl.a. forskellige medier, domæner, genrer og relationer til samfundsmæssige og ideologiske emner.  
      Kilder til informationssøgning 
      Antallet af kilder, der er relevante ved informationssøgning er meget stort. Biblioteks- og informationsspecialister opbygger samlinger af sådanne i bibliotekerne (såkaldte referencesamlinger) og udarbejder også specielle fortegnelser og "brugsanvisninger" for dem. Disse kan være elektroniske fagportaler (Se henvisning til Deff nedenfor) eller trykte værker (fx Veje til viden. Håndbog i informationssøgning). I mange situationer kan man klare sig med dansksprogede hjælpemidler og med folkebibliotekernes service, men det er ofte nødvendigt at bruge hjælpemidler på andre sprog og et centralt forskningsbibliotek. (Se også Metabibliografi). 
      Har man ikke kunnet finde den ønskede information på egen hånd, kan man søge hjælp hos Biblioteksvagten.  
      Litteratur 
      
       Andersen, Axel (1996). Veje til viden. Håndbog i informationssøgning. København: Gyldendal.
       
      
       Andersen J, Hjørland B, Hoel IAL, Ørnstrup KM, Larsen PS, Nielsen SSvB (2005). Informationsordbogen . Netversion Udgiverselskabet Informationsordbogen.
       
      
       Horsten, Vibeke (2000). Veje til faginformation – set med sundhedssektorens øjne. (html-dokument)
       
      
       Horsten, Vibeke (2006). Veje til sundhed på internet. FADL’s Forlag. 330 s. 
       Leth, Göran och Torsten Thurén: Källkritik för Internet Styrelsen för psykologiskt försvar, Stockholm, 2000. ISSN 1401-2383
       
      
       Sandford Pedersen, Bolette; Paggio, Patrizia &amp; Navarretta, Costanza (2007) Sprogteknologiske ressourcer til informationssøgning, Dansk biblioteksforskning, Årg. 3(27), 5-18.
       
      
       Wien, Charlotte &amp; Elmelund-Præstekær, Christian (2010). Introduktion til informationssøgning&nbsp;: om navigation i informationsuniverset. 3. reviderede udgave, 1. oplag. Borgen ISBN 978-87-21-03571-6
       
      Eksterne henvisninger 
      Introduktioner:  
      
       Søg og du skal finde. Om systematisk Informationssøgning. 2. udgave 2007 (Skrevet til alle, der starter på en ungdomsuddannelse og skal i gang med et alment studieforberedende forløb. Eleverne får bl.a. svar på følgende spørgsmål: Hvordan får jeg mest ud af Google? Hvordan kvalitetsvurderer jeg mine søgninger? Hvor finder jeg de gode kilder?). 
       Opgaveskrivning (og) Informationssøgning, fra Struer Kommunes Skolebiblioteker 
       Google-Guide af bibliotekar ved Københavns Biblioteker, Erik Nicolaisen Høy. Omfatter også noter om kildekritik 
       Kildekritik på Internettet: Evaluering af internetressourcer, kursusmateriale af Brian Kirkegaard Lunn, Danmarks Biblioteksskole, Aalborg 
       Toft, Trine (2013). Find viden - informationssøgning for de gymnasiale uddannelser. Frederiksberg: Samfundslitteratur 
       Toft, Trine (2012). Informationssøgning til bachelorprojektet - for professionsbachelorer. Frederiksberg: Samfundslitteratur
       
      Fagportaler:  
      
       Bibliotekernes Netguide 
       Fagenes Infoguide "Redaktørerne har et sæt fælles retningslinjer for udvælgelse af hjemmesider. Ud over krav til faglighed og kvalitet ser de også på, hvem der står bag hjemmesiderne, og om hjemmesiderne teknisk fungerer optimalt. Når en redaktør har godkendt et link, forsynes det med en beskrivelse og andre relevante oplysninger" 
       EMU, Danmarks Undervisningsportal "EMUs formål er at samle alt om undervisning på nettet og gøre det mere overskueligt for undervisningsverdenen. Samtidig skal EMU være med til at stimulere den videre udvikling af danske undervisningsmaterialer på nettet" 
       Dansk Litteraturhistorisk Bibliografi er en registrering af bøger og tidsskriftartikler om dansk litteratur og danske forfattere fremkommet overalt i verden siden 1967. Den findes på Dansklærerforeningens portal, der også omfatter en Linkssamling. 
       DEFF's fagportaler Danmarks Elektroniske Fag- og Forskningsbibliotek har siden 1999 støttet udviklingen af fagportaler med henblik på at udvikle det elektroniske forskningsbibliotek
       
      
       
        
         
          
           
            
             Autoritetsdata
             
               
               
                LCCN: sh85066148 
                GND: 4072803-1 
                BNF: cb122132635 (data) 
                NDL: 00575010 
                BNE: XX535604
                
              
            
           
          
        
       
          
     
     
      
      
     
      Hentet fra "https://da.wikipedia.org/w/index.php?title=Informationssøgning&amp;oldid=10817330"
     
     
    
     
      Kategori: 
      
       Biblioteks- og informationsvidenskab
      
     
     
      Skjulte kategorier: 
      
       Wikipedia artikler med LCCN autoritetsdata-ID
       Wikipedia artikler med GND autoritetsdata-ID
       Wikipedia artikler med BNF autoritetsdata-ID
       Wikipedia artikler med NDL autoritetsdata-ID
       Sider, der bruger automatiske ISBN-henvisninger
      
     
     
    
   
   
    
   
   
   Navigationsmenu 
    
     
      Personlige værktøjer  
      
      
       Ikke logget på
       Diskussion
       Bidrag
       Opret konto
       Log på
       
      
     
     
      
       Navnerum  
       
       
        Artikel
        Diskussion
        
       
      
      
       
       dansk expanded collapsed  
       
        
       
      
     
     
      
       Visninger  
       
       
        Læs
        Redigér
        Rediger kildekode
        Se historik
        
       
      
      
       
       Mere expanded collapsed  
       
        
       
      
      
       
        Søg  
        
         
          
          
          
          
         
        
       
      
     
    
    
      
     
     
      Navigation  
      
      
       Forside
       Kategorier
       Fremhævet indhold
       Tilfældig side
       Tilfældige artikler
       Aktuelt
       
      
     
     
      Deltagelse  
      
      
       Velkommen
       Skribentforside
       Landsbybrønden
       Projekter
       Portaler
       Ønskede artikler
       Oprydning
       Kalender
       Seneste ændringer
       Hjælp
       
      
     
     
      Værktøjer  
      
      
       Hvad henviser hertil
       Beslægtede ændringer
       Upload fil
       Specialsider
       Permanent link
       Sideinformation
       Referer til denne side
       Wikidata-element
       
      
     
     
      Organisation  
      
      
       Donation
       Kontakt Wikipedia
       Wikimedia Danmark
       GLAM
       
      
     
     
      Udskriv/eksportér  
      
      
       Lav en bog
       Download som PDF
       Udskriftsvenlig udgave
       
      
     
     
      I andre projekter  
      
      
       Wikimedia Commons
       
      
     
     
      På andre sprog  
      
      
       العربية
       Azərbaycanca
       Български
       Català
       Čeština
       Deutsch
       Ελληνικά
       English
       Esperanto
       Español
       Euskara
       فارسی
       Suomi
       Français
       Gaeilge
       Galego
       हिन्दी
       Bahasa Indonesia
       Italiano
       日本語
       한국어
       Монгол
       Bahasa Melayu
       Nederlands
       Norsk nynorsk
       Norsk bokmål
       Polski
       Português
       Русский
       Simple English
       Српски / srpski
       Svenska
       Тоҷикӣ
       Türkçe
       Українська
       Tiếng Việt
       中文
       
      
       Redigér links
       
      
     
    
   
   
    
     Denne side blev senest ændret den 22. juli 2021 kl. 20:36. 
    Tekst er tilgængelig under Creative Commons Navngivelse/Del på samme vilkår 3.0; yderligere betingelser kan være gældende. Se brugsbetingelserne for flere oplysninger. 
    
    
    Privatlivspolitik 
    Om Wikipedia 
    Forbehold 
    Mobilvisning 
    Udviklere 
    Statistik 
    Cookie-erklæring 
    
    
     
     
    
   
   
   
    
 
