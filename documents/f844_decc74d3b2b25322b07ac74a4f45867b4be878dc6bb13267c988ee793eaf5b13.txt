
 
  
   
  Informačná veda – Wikipédia 
   
   
   
   
   
   
   
   
   
   
   
   
   
   
   
   
   
   
   
   
   
   
   
  
 
   
   
    
   
    
    
    
    
    
    
   Informačná veda 
    
    
     z Wikipédie, slobodnej encyklopédie
     
     
     
     Skočit na navigaci Skočit na vyhledávání 
    
     
      Informačná veda je v najširšom ponímaní veda o informácií (napríklad fyzikálnej, biologickej, kultúrnej). V užšom ponímaní ide o vedu interdisciplinárneho charakteru, ktorá sa zaoberá zákonitosťami procesov vzniku, spracovania, merania, kódovania, ukladania, transformácie, distribúcie a recepcie informácií v spoločnosti.  
      
       
       
        Obsah
        
        
        1 História informačnej vedy 
          
          1.1 Obdobie formovania informačnej vedy 
          1.2 Obdobie vnútorného zjednocovania a upevňovania informačnej vedy 
          1.3 Obdobie dozrievania informačnej vedy 
           
        2 Disciplíny informačnej vedy 
        3 Výskum informačnej vedy na vysokých školách 
        4 Referencie 
        
       
      História informačnej vedy 
      Existuje niekoľko pohľadov na vznik informačnej vedy. Už v roku 1971 Harmon vo svojom článku vychádzal, že informačná veda vznikla z dokumentácie (dokumentaristiky) a to približne v roku 1985. Na základe tohto článku boli neskôr stanovené tri základné vývojové fázy informačnej vedy, ktoré môžeme rozdeliť na:  
      
       Obdobie formovania informačnej vedy (1895&nbsp;–&nbsp;1945), 
       Obdobie vnútorného zjednocovania a upevňovania informačnej vedy (1945&nbsp;–&nbsp;1970), 
       Obdobie dozrievania informačnej vedy (od začiatku 70. rokov dodnes).
       
      Obdobie formovania informačnej vedy 
      V tomto období prevládali dva významné vývojové prúdy ľudského poznania a to humanitný a sociálny a matematicko-technický. Humanitný a sociálny prúd je úzko spätý s metodikami a teóriami súvisiacimi s prácou knižníc, archívov a iných pamäťových inštitúcií. Druhý prúd matematicko-technický, ktorý je úzko spätý s kybernetikou, sa začal rozvíjať najmä v 20. storočí.  
      Obdobie vnútorného zjednocovania a upevňovania informačnej vedy 
      Obdobie vnútorného zjednocovania informačnej vedy je prepojené najmä s búrlivým rozvojom kybernetiky, ktorý nastal po druhej svetovej vojne, na konci 40. rokoch. Na rozvoji kybernetiky sa najviac podieľali Norbert Wiener a Artur Rosenbulth. Ďalšími významnými predstaviteľmi tohto obdobia boli Claude Shannon a Warren Weaver, ktorí priniesli matematickú teóriu informácie a komunikácie. 
      S nástupom kybernetiky a postupným využívaním počítačov, sa začína objavovať aj pojem informačný prieskum, ktorý sa stal súčasťou vznikajúcej informačnej vedy. Prvýkrát spomenul pojem informačný prieskum Calvin Mooers v roku 1951. 
      V druhej polovici 20. storočia prichádza k rozdielnemu označovaniu činnosti súvisiacou so spracovaním dokumentov v Európe a USA. V Európe sa využíva označenie dokumentácia, čomu prispelo aj vydanie Bradfordovej knihy „Documentation“. Zatiaľ čo v Európe pretrvával konzervatívny prístup k označovaniu spracovania dokumentov, v USA sa začalo využívať označenie „informácia“ či vyhľadávanie informácií. 
      Zatiaľ čo v USA sa začína rozširovať pojem informačná veda, v západnej Európe sa ešte stále využíva pojem dokumentácie, pričom postupne sa prechádza na označenie „informácia“ tak ako v USA, čo bolo spôsobené ovplyvnením vývoja informačnej vedy v Európe vývojom v USA. Vývoj informačnej vedy v Európe neovplyvnil len vplyv vývoja v USA, ale bol ovplyvnení aj rozdelením Európy na tzv. Západný a Východný blok. Vo Východnom bloku (nazývanom aj Socialistický blok) bol odlišný pohľad na vývoj informačnej vedy.  
      Obdobie dozrievania informačnej vedy 
      Obdobie dozrievania informačnej vedy prebieha od 70. rokov dvadsiateho storočia až po súčasnosť. Je poznačené najmä výrazným nárastom rôznych druhov dokumentov, medzi ktoré môžeme zaradiť aj televízne vysielanie, rádiové vysielanie, vedecké publikácie a podobne. Tento prudký nárast informácií je prejavom informačnej explózie, ktorá opätovne prišla v dvadsiatom storočí s rozšírením nových masovo komunikačných kanálov a s príchodom počítačov.  
      Disciplíny informačnej vedy 
      Stanovenie pevných disciplín informačnej vedy nie je jednoduché, existuje viacero pohľadov. V roku 1970 Saracevic, ktorý patril k významným autorom v období formovania informačnej vedy stanovil delenie informačnej vedy na nasledujúce základné disciplíny:  
      
       Hlavné javy 
        
         Pojem informácia 
         Komunikačné procesy 
         Pojem relevancia
         
       Informačné systémy 
        
         Štruktúra 
         Akvizičné procesy 
         Sprístupňovanie informácií 
         Organizácia informačných fondov 
         Spracovanie dotazov a vyhľadávania 
         Rozširovanie informácií
         
       Hodnotenie informačných systémov 
        
         Ľudské faktory 
         Overovanie 
         Ekonomika a vývoj
        
       
      Podľa Steinerovej, ktorá patrí k slovenským popredným odborníkom na oblasť informačnej vedy ovplyvnili vývoj informačnej vedy tri "revolúcie" a to kognitívna revolúcia, interakčná revolúcia a relevančná revolúcia. Kognitívne prvky sú dôležité v&nbsp;informačnej vede z&nbsp;dôvodu pochopenia myslenia človeka, interakčné prvky súvisia so zapojením používateľov do tvorby informácií a&nbsp;relevantnosť súvisí najmä s&nbsp;narastajúcim elektronickým prostredím. Na základe týchto revolúcií v&nbsp;informačnej vede vznikli takzvané obraty informačnej vedy, ktoré predstavujú zmenu smerovania informačnej vedy.. Počas vývoja informačnej vedy môžeme hovoriť o nasledovných obratoch: používateľský obrat, kognitívny obrat, lingvistický obrat a&nbsp;v&nbsp;poslednom období sa rozoznáva aj „kontextový“ obrat.  
      Výskum informačnej vedy na vysokých školách 
      Výskumu informačnej vedy sa venuje vo svete viacero vysokých škôl a univerzít ako napríklad:  
      
       University of Pittsburgh 
       University of London&nbsp;–&nbsp;na katedre School of Mathematics, Computer Science &amp; Engineering 
       University of Otago&nbsp;–&nbsp;na katedre Information Science 
       University of Michigan&nbsp;–&nbsp;na katedre Library and Information Science 
       Univerzita Komenského v Bratislave&nbsp;–&nbsp;na katedre Knižničnej a informačnej vedy
       
      Referencie 
       
       ↑  KTD - Úplné zobrazení záznamu . aleph.nkp.cz, . Dostupné online.   
       ↑ HARMON, Glynn. On the evolution of information science. Journal of the American Society for Information Science, 1971-07-01, roč.&nbsp;22, čís.&nbsp;4, s.&nbsp;235&nbsp;–&nbsp;241. Dostupné online . ISSN&nbsp;1097-4571. DOI:&nbsp;10.1002/asi.4630220402. (po anglicky)  
       ↑ a b c d CEJPEK, Jiří. Informace, komunikace a myšlení: úvod do informační vědy.. 2.. vyd. Praha&nbsp;: Karolinum, 2005. ISBN 80-246-1037-x&nbsp;Chybné&nbsp;ISBN. S.&nbsp;233.   
       ↑ a b c d STEINEROVÁ, Jela. KNIŽNIČNÁ A INFORMAČNÁ VEDA . Univerzita Komenského v Bratislave, 2011, . Dostupné online.   
       ↑ STEINEROVÁ, Jela. Vyhľadávanie informácií a organizácia poznania v elektronickom prostredí. . Stimul, 2010, . Dostupné online.   
       ↑  ITLib &gt; Teoretické aspekty problematiky vplyvu médií na informačné preťaženie človeka . itlib.cvtisr.sk, . Dostupné online.   
       ↑ TEFKO, Saracevic. Introduction to information science. 1970. vyd. New York&nbsp;: R.R. Bowker Co..   
       ↑  Profily aktuálnych členov katedry . fphil.uniba.sk, . Dostupné online.   
       ↑  School of Information Sciences | University of Pittsburgh . www.ischool.pitt.edu, . Dostupné online.   
       ↑  Library &amp; Information Science research . City, University of London, . Dostupné online. (po anglicky)  
       ↑  Department of Information Science Research . www.otago.ac.nz, . Dostupné online. (po anglicky)  
       ↑  Library and Information Science (LIS) specialization | University of Michigan School of Information . www.si.umich.edu, . Dostupné online. (po anglicky)  
       ↑  Katedra knižničnej a informačnej vedy . fphil.uniba.sk, . Dostupné online.   
          
     
     
      
      
     
      Zdroj: „https://sk.wikipedia.org/w/index.php?title=Informačná_veda&amp;oldid=7166226“
     
     
    
     
      Kategória: 
      
       Informačná veda
      
     
     
      Skrytá kategória: 
      
       Články s chybným ISBN
      
     
     
    
   
   
    
   
   
   Navigačné menu 
    
     
      Osobné nástroje  
      
      
       Neprihlásený/á
       Diskusia
       Príspevky
       Vytvoriť účet
       Prihlásiť sa
       
      
     
     
      
       Menné priestory  
       
       
        Stránka
        Diskusia
        
       
      
      
       
       Varianty expanded collapsed  
       
        
       
      
     
     
      
       Zobrazenia  
       
       
        Čítať
        Upraviť
        Upraviť zdroj
        Zobraziť históriu
        
       
      
      
       
       Viac expanded collapsed  
       
        
       
      
      
       
        Hľadať  
        
         
          
          
          
          
         
        
       
      
     
    
    
      
     
     
      Navigácia  
      
      
       Hlavná stránka
       Portál komunity
       Kaviareň
       Posledné úpravy
       Náhodná stránka
       Pomocník
       Prispieť
       
      
     
     
      Nástroje  
      
      
       Odkazy na túto stránku
       Súvisiace úpravy
       Nahrať súbor
       Špeciálne stránky
       Trvalý odkaz
       Informácie o stránke
       Citovať túto stránku
       Položka Wikidata
       
      
     
     
      Tlačiť/exportovať  
      
      
       Vytvoriť knihu
       Stiahnuť ako PDF
       Verzia pre tlač
       
      
     
     
      V iných projektoch  
      
      
       Wikimedia Commons
       
      
     
     
      V iných jazykoch  
      
      
       Afrikaans
       العربية
       Asturianu
       Azərbaycanca
       تۆرکجه
       Башҡортса
       Български
       Català
       Čeština
       Cymraeg
       Dansk
       Deutsch
       Ελληνικά
       English
       Español
       Eesti
       Euskara
       فارسی
       Suomi
       Français
       Galego
       עברית
       हिन्दी
       Magyar
       Bahasa Indonesia
       日本語
       ქართული
       한국어
       Lietuvių
       Latviešu
       Македонски
       Bahasa Melayu
       Nederlands
       Norsk bokmål
       ਪੰਜਾਬੀ
       Polski
       Português
       Română
       Русский
       Srpskohrvatski / српскохрватски
       Slovenščina
       Shqip
       Српски / srpski
       Svenska
       தமிழ்
       ไทย
       Türkçe
       Українська
       اردو
       Tiếng Việt
       中文
       粵語
       
      
       Upraviť odkazy
       
      
     
    
   
   
    
     Dátum a čas poslednej úpravy tejto stránky: 24. február 2021, 13:34. 
    Text je dostupný za podmienok Creative Commons Attribution/Share-Alike License 3.0 Unported; prípadne za ďalších podmienok. Podrobnejšie informácie nájdete na stránke Podmienky použitia. 
    
    
    Ochrana osobných údajov 
    O Wikipédia 
    Zrieknutie sa zodpovednosti 
    Mobilné zobrazenie 
    Vývojári 
    Štatistiky 
    Vyhlásenie o cookies 
    
    
     
     
    
   
   
   
    
 
