
 
  
   
  Informatiekunde - Wikipedia 
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  
 
   
   
    
   
    
    
    
    
   Informatiekunde 
    
    
     Uit Wikipedia, de vrije encyclopedie
     
     
     
     Naar navigatie springen Naar zoeken springen 
    
     
      Informatiekunde is de wetenschap die zich richt op de wisselwerking van informatie en communicatie en de invloed van informatietechnologie (ICT) hierbij. De informatie-uitwisseling tussen individuen en organisaties worden hierbij vanuit verschillende invalshoeken bezien, zoals technisch, cognitief, sociaal en bedrijfskundig. Zo legt informatiekunde zich toe op het verwerven, structureren, ordenen, doorgeven, opslaan en ontsluiten van informatie, of dit nu binnen een bedrijfscontext te situeren is dan wel in wetenschappelijk onderzoek. 
      Het Engelse equivalent van informatiekunde is Information Science of Information Studies. Information Science sluit nauw aan bij humane wetenschappen, en is vaak onderdeel van bibliotheekwetenschap. Informatiekunde sluit deels zeer sterk aan bij de problematiek van de digitale bibliotheek, maar heeft ook aspecten van informatiemanagement. Er komt zeker ook software en ontwikkeling van systemen bij te pas, maar het is geen informatica of computerwetenschap als zodanig. Het streeft niet naar de studie of het ontwerp van machines om informatie te verwerken, maar focust eerder op de structuren, systemen, procedures die men opzet om informatie zo effectief mogelijk te verwerken.  
      
       
       
        Inhoud
        
        
        1 Overzicht 
        2 Geschiedenis 
        3 Deelgebieden 
        4 Voorbeeld 
        5 Universitaire opleidingen informatiekunde in Nederland 
        6 Informatiekundigen 
        
       
      Overzicht 
      Mede afhankelijk van de opleiding kunnen we de volgende typen informatiekundigen onderscheiden:  
      
       informatiekundig modelleur 
       informatiekundig ontwerper en constructeur 
       informatiekundig adviseur en manager
       
      Bij informatiekunde valt te denken aan het ontwerpen van databases, het ontwerpen van gebruiksvriendelijke websites, verwerken van natuurlijke taal, visualiseren van informatie en information retrieval. De informatiekunde houdt zich ook bezig met mens-computerinteractie, waarbij de interactie tussen de gebruiker en de computer wordt geoptimaliseerd, en met de gebruiksvriendelijkheid van computer programma’s. 
      Er wordt verder veel onderzoek op het gebied van het wereldwijde web en XML gedaan. Informatiekunde is een multidisciplinaire wetenschap. en raakt aan de informatica, taalkunde, logica, kunstmatige intelligentie, wiskunde, geografie, enzovoort. 
      Informatiekunde wordt vaak uitgelegd aan de hand van de helicopterview: een informatiekundige hangt als het ware boven een organisatie en heeft het totaaloverzicht. Hierdoor kan deze communiceren met alle partijen, zoals managers, gebruikers, programmeurs et cetera. Informatiemanagement is het deelgebied van de informatiekunde is, die het economische aspect van informatie bestudeert. Een andere tak van informatiekunde richt zich vooral op het toepassen van de computer in andere wetenschappelijke disciplines. 
      Zo kan worden gesproken van historische informatiekunde, waar vooral wordt ingegaan op het gebruik van digitale gegevensbestanden en bronnencollecties voor het historisch onderzoek, of medische informatiekunde, waar vooral medische beeldverwerking aan bod komt. In disciplines waar het opzetten van de onderzoeksvraag, aflijnen van het steekproefkader en het verzamelen van de brongegevens veel voorbereiding vraagt is informatiekunde vaak een hulpwetenschap voor de statistiek, en onderdeel van een vorming kwantitatieve methoden. In de informatiekunde gaat vaak ook om het opzetten van gegevensbanken en het voorbereiden van databases voor kwantitatief onderzoek, alsook om het grafisch representeren van onderzoeksresultaten.  
      Geschiedenis 
      Sinds het begin van de formele opleidingen Informatica aan universiteiten in Nederland in 1982 is er veel gediscussieerd over de wenselijkheid om naast informaticaopleidingen ook opleidingen te introduceren onder de titel "informatiekunde". In 1984 kreeg de Universiteit van Tilburg als eerste toestemming om met een experimentele studierichting op dit gebied te starten. Een van de initiatiefnemers daar was Gert Nielen. Sinds die tijd zijn er op vele plaatsen soortgelijke initiatieven ontplooid, resulterend in ofwel afstudeerspecialisaties binnen reeds bestaande studierichtingen ofwel in afzonderlijke studierichtingen met een geheel eigen curriculum. 
      Dit maakt dat in Nederland volledige opleidingen informatiekunde te volgen zijn. In Vlaanderen is dit niet het geval. Daar is het onderwerp opgenomen onder informatie- en bibliotheekwetenschappen, of bestaat het als vak binnen andere opleidingen. In dat geval gaat het bijna altijd om een vak toegespitst op een specifieke discipline, zoals medische informatiekunde of informatiekunde voor taalstudenten. Het meer bedrijfsgerichte Informatiekunde zoals dit aan een aantal Nederlandse universiteiten wordt aangeboden vindt men in Vlaanderen eerder onder de noemer Beleidsinformatica.  
      Deelgebieden 
      Hoewel er geen uitputtende lijst bekend is, kunnen de volgende deelgebieden tot de informatiekunde worden gerekend.  
      
       Administratieve organisatie 
       Bedrijfsprocessen 
       Bruikbaarheid 
       Computationele taalkunde 
       Computernetwerken 
       Datamining 
       Decision support systems, beslissingsondersteunende systemen 
       Electronic commerce en e-business 
       Enterprisearchitectuur 
       ERP-systemen 
       GIS 
       Groupware 
       Informatie-auditing en informatiekwaliteit 
       Informatiemanagement 
       Information retrieval 
       Informatietechnologie 
       Kennismanagement, -acquisitie en -modelleren 
       Kunstmatige intelligentie 
       Mens-computerinteractie 
       Statistiek 
       Systeemontwerp en -|architectuur 
       Textmining 
       Webtechnologie
       
      Voorbeeld 
      Informatiekunde heeft data nodig, wat vaak in het jargon wordt aangeduid als 'datasets'. Een zeer belangrijke bron van data is het internet. Het web is tegenwoordig zo uitgebreid dat het antwoord op veel vragen met een antwoord er op staat. Maar waar? Hoe vind je in die enorme berg pagina's het antwoord op simpele vragen als "Wanneer stierf Kurt Cobain?" en "Hoe lang is Bill Clinton?" Bij informatiekunde wordt van 'data' gemakkelijk toegankelijke 'informatie' gemaakt. Bijvoorbeeld door het maken van systemen die informatie op een intelligente manier ontsluiten, zoals met vraag en antwoord systemen.  
      Universitaire opleidingen informatiekunde in Nederland 
      De volgende universiteiten in Nederland bieden de opleiding informatiekunde aan:  
      
       Radboud Universiteit Nijmegen, master 
       Rijksuniversiteit Groningen 
       Universiteit van Amsterdam 
       Universiteit Utrecht 
       Open Universiteit
       
      Daarnaast worden vergelijkbare opleidingen aangeboden door andere universiteiten:  
      
       Universiteit van Amsterdam: medische informatiekunde 
       Tilburg University: economie en informatica 
       Universiteit Twente: bedrijfsinformatietechnologie 
       Vrije Universiteit Amsterdam: informatie, multimedia en management) 
       Wageningen University &amp; Research: geo-informatiekunde
       
      Informatiekundigen 
      
       Theo Bemelmans 
       Jan Dietz 
       Wolfgang Glänzel 
       Wim Hartman 
       Wouter Keller
       
       
       
         
         
           
          
           
            voetnoten
           
           
          
            
            ↑ a b VSNU. Informatiekunde, december 2002.  gearchiveerd. Rapport waarin de visitatiecommissie haar bevindingen over het onderwijs aan de opleidingen Informatiekunde heeft vastgelegd. ISBN 90 5588 2682  
            ↑ NVAO. Het Hogeronderwijsregister  
            ↑ Radboud Universiteit Nijmegen. Masteropleiding over Informatiekunde  
           
           
          
           
            websites
           
           
          
           (en)  Universiteit van Arizona. DLIST 1562. Digital Library of Information Science and Technology 
           Universiteit van Amsterdam. Informatiekunde studeren, gearchiveerd 
           Universiteit Utrecht. Bachelor Informatiekunde 
           Universiteit Twente. Bacheloropleiding Business &amp; IT 
           Vrije Universiteit Amsterdam. Informatie, Multimedia en Management 
           Wageningen University &amp; Research. Master's Geo-Information Science.
           
        
       
          
     
     
      
      
     
      Overgenomen van "https://nl.wikipedia.org/w/index.php?title=Informatiekunde&amp;oldid=61067624"
     
     
    
     
      Categorieën: 
      
       Informatiewetenschap
       Informatie
       Interdiscipline
      
     
     
      Verborgen categorie: 
      
       Wikipedia:Pagina's die ISBN magische links gebruiken
      
     
     
    
   
   
    
   
   
   Navigatiemenu 
    
     
      Persoonlijke hulpmiddelen  
      
      
       Niet aangemeld
       Overleg
       Bijdragen
       Account aanmaken
       Inloggen
       
      
     
     
      
       Naamruimten  
       
       
        Artikel
        Overleg
        
       
      
      
       
       Varianten uitgevouwen samenvouwen  
       
        
       
      
     
     
      
       Weergaven  
       
       
        Lezen
        Bewerken
        Brontekst bewerken
        Geschiedenis
        
       
      
      
       
       Meer uitgevouwen samenvouwen  
       
        
       
      
      
       
        Zoeken  
        
         
          
          
          
          
         
        
       
      
     
    
    
      
     
     
      Navigatie  
      
      
       Hoofdpagina
       Vind een artikel
       Vandaag
       Etalage
       Categorieën
       Recente wijzigingen
       Nieuwe artikelen
       Willekeurige pagina
       
      
     
     
      Informatie  
      
      
       Gebruikersportaal
       Snelcursus
       Hulp en contact
       Doneren
       
      
     
     
      Hulpmiddelen  
      
      
       Links naar deze pagina
       Gerelateerde wijzigingen
       Bestand uploaden
       Speciale pagina's
       Permanente koppeling
       Paginagegevens
       Deze pagina citeren
       Wikidata-item
       
      
     
     
      Afdrukken/exporteren  
      
      
       Boek aanmaken
       Downloaden als PDF
       Printvriendelijke versie
       
      
     
     
      In andere projecten  
      
      
       Wikimedia Commons
       
      
     
     
      In andere talen  
      
      
       Afrikaans
       العربية
       Asturianu
       Azərbaycanca
       تۆرکجه
       Башҡортса
       Български
       Català
       Čeština
       Cymraeg
       Dansk
       Deutsch
       Ελληνικά
       English
       Español
       Eesti
       Euskara
       فارسی
       Suomi
       Français
       Galego
       עברית
       हिन्दी
       Magyar
       Bahasa Indonesia
       日本語
       ქართული
       한국어
       Lietuvių
       Latviešu
       Македонски
       Bahasa Melayu
       Norsk bokmål
       ਪੰਜਾਬੀ
       Polski
       Português
       Română
       Русский
       Srpskohrvatski / српскохрватски
       Slovenčina
       Slovenščina
       Shqip
       Српски / srpski
       Svenska
       தமிழ்
       ไทย
       Türkçe
       Українська
       اردو
       Tiếng Việt
       中文
       粵語
       
      
       Koppelingen bewerken
       
      
     
    
   
   
    
     Deze pagina is voor het laatst bewerkt op 10 feb 2022 om 11:37. 
    De tekst is beschikbaar onder de licentie Creative Commons Naamsvermelding/Gelijk delen, er kunnen aanvullende voorwaarden van toepassing zijn. Zie de gebruiksvoorwaarden voor meer informatie. Wikipedia® is een geregistreerd handelsmerk van de Wikimedia Foundation, Inc., een organisatie zonder winstoogmerk. 
    
    
    Privacybeleid 
    Over Wikipedia 
    Disclaimers 
    Mobiele weergave 
    Ontwikkelaars 
    Statistieken 
    Cookieverklaring 
    
    
     
     
    
   
   
   
    
 
