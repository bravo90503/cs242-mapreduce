
 
  
   
  Informatologia – Wikipedia, wolna encyklopedia 
   
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  
 
   
   
    
   
    
    
    
    
   Informatologia 
    
    
     Z Wikipedii, wolnej encyklopedii
     
    
     
      
       
       
      
       
        To jest najnowsza wersja przejrzana, która została oznaczona 4 paź 2020. Od tego czasu wykonano 1 zmianę, która oczekuje na przejrzenie.
        
       
      
     
     
     Przejdź do nawigacji Przejdź do wyszukiwania 
    
     
       
       
        
           
         Ten artykuł dotyczy dziedziny nauki. Zobacz też: Informacja naukowa. 
        
       
       
      Informatologia (nauka o informacji, ang. information science) – dyscyplina naukowa obejmująca całokształt zagadnień teoretycznych i praktycznych związanych z działalnością informacyjną. Nie posiada jednolitego obszaru badawczego, oraz własnej metodologii, korzysta ze ścisłych metod analizy, metod statystycznych oraz metodyki nauk społecznych.  
      
       
       
        Spis treści
        
        
        1 Problematyka 
        2 Historia 
          
          2.1 Polska 
           
        3 Przypisy 
        4 Bibliografia 
        
       
      Problematyka 
      Informatologia jako młoda dziedzina nauki nie wykrystalizowała jak dotąd jednolitego pola zainteresowań. Próby usystematyzowania podjęła m.in. Maria Dembowska wyróżniając pięć podstawowych ujęć:  
      
       Ujęcie cybernetyczne, w którego kręgu zainteresowań zawrzeć można wszystkie procesy informacyjne związane z pozyskiwaniem i przekazywaniem danych, 
       Ujęcie naukoznawcze, koncentrujące się głównie na nauce oraz informacji przez nią wytworzonej, 
       Ujęcie psychologiczne, podstawowym przedmiotem badań jest człowiek oraz jego zachowania informacyjne, 
       Ujęcie prakseologiczne, którego celem jest optymalizacja, usprawnienie działalności informacyjnej, 
       Ujęcie systemowe – według tego poglądu podstawą nauki o informacji jest teoria systemów.
       
      Inny podział przedstawia Sabina Cisek, wyliczając siedem podstawowych koncepcji włączając w wykaz ich podklasy. Autorka podkreśla jednak, że koncepcje te nie odzwierciedlają w pełni problematyki, lecz wskazują jedynie główne kierunki zainteresowań. Nie są także ujęciami autonomicznymi względem siebie – wiele z przedstawionych koncepcji pokrywa się wzajemnie.  
      
       Obiektem badań jest szeroko rozumiana działalność informacyjna: 
        
         wyłącznie naukowo-informacyjna, 
         uwzględniająca całość problematyki;
         
       Obiektem badań jest komunikowana w społeczeństwie: wiedza, informacja, znaczenie: 
        
         nacisk na badania artefaktów informacji: nośników, dokumentów, tekstu, 
         nacisk na badania narzędzi przekazu informacji, 
         nacisk na badania organizacji, procesów oraz struktury znaczenia i wiedzy;
         
       Obiektem badań są zjawiska i procesy informacyjne w nauce, 
       Obiektem badań są zagadnienia wyszukiwania informacji, 
       Obiektem badań jest użytkownik informacji, 
       Obiektem badań są zagadnienia techniczne i organizacyjne, 
       Obiektem badań jest informacja sama w sobie.
       
      Historia 
      Początki informatologii datuje się na lata 50. XX wieku. Jednak korzenie współcześnie pojmowanej działalności naukowo-informacyjnej sięgają czasów starożytnych, okresu powstawania pierwszych bibliotek. Jednym z pierwszych środków informowania o zbiorach, wyręczającym w pewnym stopniu pracownika biblioteki, był katalog. Schyłek średniowiecza przyniósł potrzebę wprowadzenia ulepszonej formy wykazu, którego postacią był katalog centralny. Umożliwiał on poszerzenie dotychczasowych inwentarzy o informację dotyczące innego położenia, właściciela, dzieła odnotowanego w skorowidzu. Kolejną fazą rozwoju informacji było wprowadzenie bibliografii, niezbędnej w odnotowywaniu rosnącej ilości publikacji. W związku z wynalezieniem przez Jana Gutenberga ruchomych czcionek, bibliografie stały się szczególnie potrzebne, informacje udzielane za pośrednictwem drukarzy, księgarzy, bibliotekarzy czy też pozyskiwane poprzez katalogi, stały się niewystarczające Gwałtowny rozwój bibliografii, katalogów, a zarazem działalności informacyjnej przypada na wiek XIX. Okres szybkiego rozwoju technologii oraz nauki. Wtedy też zaczęła się kształtować za sprawą Paula Otleta i Henri La Fontaine’a, zorganizowana działalność informacyjna, określana jako „dokumentacja naukowa”. W 1893 roku Paul Otlet wraz ze swoim współpracownikiem postanowili stworzyć „Międzynarodowy Instytut Bibliografii Socjologicznej” mający za zadanie centralizację i koordynację prac naukowych z zakresu nauk społecznych. Rosnące ambicje belgijskich prawników i entuzjastów bibliografii doprowadziły do zorganizowania w 1895 roku w Brukseli, Międzynarodowej Konferencji Bibliografii, na której to przedstawiono potrzebę stworzenia powszechnej bibliografii, rejestrującej piśmiennictwo naukowe ze wszystkich dziedzin oraz międzyrządowej Unii Bibliograficznej. Efektem spotkania było powstanie „Międzynarodowego Instytutu Bibliograficznego”, zatwierdzonego dekretem królewskim z dnia 12 września 1895&nbsp;r. Celem nowo powstałej instytucji było stanie się ogólnoświatowym ośrodkiem informacji, przygotowywano więc kartoteki dokumentacyjne oparte na zmodyfikowanej na własne potrzeby Klasyfikacji Dziesiętnej, amerykańskiego bibliotekarza Melvila Deweya, rozwijano międzynarodową współpracę, działalność publikacyjną oraz usługi informacyjne. Idee Paula Otleta i Henri La Fontaine’a rozwijały się prężnie do wybuchu I wojny światowej, dając podstawę do budowy nowoczesnej informacji naukowej.  
      Polska 
      Polska w związku z trudną sytuacją polityczną, utrudnionym kontaktem z zachodem, pozytywne tendencje w nauce przyjmowała z dużym opóźnieniem. Za początki organizacji służby informacyjnej przyjmuje się działalność Biblioteki Załuskich, za sprawą udostępniania zbiorów publiczności od 1747 roku, zrozumienie potrzeby tworzenia spisów bibliograficznych, zawarte w Programma litererium ad bibliophilos, typothetas ed bibliopegos tum et qouis liberalium artium amarotes oraz prowadzenie różnorodnej działalności informacyjnej. Pierwsze opracowanie związane z charakterystyką służby informacyjnej przedstawił w swej pracy „Bibliograficznych ksiąg dwoje”, Joachim Lelewel. Uważał, że główną funkcją biblioteki, a zarazem bibliotekarza, jest umożliwianie dostępu do zbiorów oraz udzielanie informacji interesantom, prawidłowa postawa wobec petenta oraz szeroka wiedza o zbiorach, umożliwiająca zaspokojenie potrzeb czytelnika. Poglądy Lelewela stały w opozycji do jego zwierzchnika Samuela Bogumiła Linde, twierdzącego, iż księgozbiór powinno udostępniać się czytelnikom nie więcej niż dwa razy w tygodniu. Wiek XIX daję więcej przykładów działalności informacyjnej, na wyróżnienie zasługuje praca Franciszka Kandyda Nowakowskiego, Henryka Leonarda Schmitta, Stanisława Przyłęckiego, a także dyrektora Biblioteki Jagiellońskiej, Karola Estreichera, słynącego z opracowania bibliografii druków polskich, trzykrotnego poszerzenia zbiorów bibliotecznych, zapoczątkowania podziału księgozbioru na grupy naukowe oraz wprowadzenia formularza inwentarzowego. 
      Pomimo zaborów strona polska starała udzielać się na forum międzynarodowym. Przykładem tego typu działań była współpraca z Międzynarodowym Instytutem Bibliograficznym. Od 1908 roku prowadził ją Polski Instytut Bibliograficzny, zorganizowany przy Towarzystwie Biblioteki Publicznej w Warszawie, jaki i indywidualni bibliotekarze, m.in. Władysław Strzembosz, Wacław Karczewski. Odzyskanie niepodległości w 1918 roku pozytywnie wpłynęło na rozwój różnego typu działalności naukowej, a także kulturalnej. Według Doroty Grabowskiej, ten właśnie okres należy utożsamiać z początkami organizacji informacji naukowej w Polsce. Ma mieć to związek z działalnością Edwarda Kuntze, który to w swoim projekcie wskazał potrzebę wyodrębnienia w bibliotece narodowej specjalnych komórek zajmujących się wyłącznie działalnością informacyjną. Stworzeniem w 1920 roku Biura Bibliograficznego przy Centralnej Bibliotece Wojskowej oraz komórki informacyjnej w warszawskiej Bibliotece Publicznej działającej od 1929 r. II wojna światowa, koszty i straty jakie pozostawiła po sobie, wstrzymywały rozwój działalności informacyjnej przez 5 lat. Po wojnie wysiłki skierowano głównie na odbudowę i uruchomienie zniszczonych ośrodków naukowych oraz gromadzenie informacji o zbiorach bibliotecznych, których strata szacowana jest na 60%. Zorganizowaną działalność dokumentacyjną wprowadzono w 1950 roku wraz z utworzeniem Głównego Instytutu Dokumentacji Naukowo-Technicznej, którego celem była rejestracja, porządkowanie i rozpowszechnianie dokumentacji naukowej, koordynowanie działalności pozostałych ośrodków, prowadzenie prac badawczych, działalność publikacyjna, kształcenie kadry, mediacja z instytucjami zagranicznymi, a także udostępnianie zgromadzonej wiedzy. 
      Lata pięćdziesiąte uważa się za czas narodzin współczesnej informacji naukowej, nie ma jednak zgodności co do dokładnej daty. Przyjmuje się kilka wydarzeń. Użycie w 1953 r. przez J. E. L. Farradane terminu „information scientist”, w 1955 r. określenia „information science”, wykorzystanie pojęcia w nazwie stowarzyszenia „Institute of Information Scientists”, przeprowadzenia pierwszych badań z zakresu wyszukiwania informacji w 1957 r. Lata 60. XX w. przyniosły ze sobą ogólnoświatową akceptację nowego terminu, który wypierał sukcesywnie pierwotne określenie „dokumentacja naukowa”. Był to także początek rozwoju technik przekazu i przetwarzania danych oraz fascynacji środowiska ich możliwościami. 
      Kolejne dziesięciolecie dostarczyło nowego poglądu, kognitywistycznego. Zauważono, iż podejście jedynie techniczne nie jest receptą na wszystkie problemy. Zaczęto zwracać większą uwagę na użytkownika informacji, jego reakcje, potrzeby, zachowania. Ujęcie humanistyczne góruje do dnia dzisiejszego, jednocześnie trwają pracę nad strefą techniczną, katalogami, językami informacyjno-wyszukiwawczymi, a także rozwojem teorii informacji, celem i metodologią dyscypliny.  
      Przypisy 
      
       
         
         ↑ BożennaB.&nbsp;Bojar&nbsp;BożennaB., Pole terminologiczne informacji naukowej według Marii Dembowskiej, „Przegląd Biblioteczny”, t. 76, nr 4, 2008, s. 575–582&nbsp;.  
         ↑ SabinaS.&nbsp;Cisek&nbsp;SabinaS., Nauka o informacji na świecie w XXI wieku: badania metanaukowe,  Od książki dawnej do biblioteki wirtualnej. Przeobrażenia bibliologii polskiej , Toruń: Wydawnictwo Naukowe UMK, 2009, s. 47–56&nbsp;.???  
        
       
       
      Bibliografia 
      
       M. Dembowska: Bibliologia, bibliografia, bibliotekoznawstwo, informacja naukowa: wybór prac. Warszawa: Wydawnictwo Naukowe PWN, 2004. 
       S. Cisek: Filozoficzne aspekty informacji naukowej. Kraków: Wyd. UJ, 2002. 
       E. Ścibor: Informacja naukowa w Polsce: Tradycja i współczesność. Olsztyn: 1998. 
       B. Sosińska-Kalata: Obszary badań współczesnej informatologii (nauki o informacji), „Zagadnienia Informacji Naukowej” 2013 z 2 s.&nbsp; 9–42.
       
      
       
       
        p
        d
        e
       
       
        Nauki humanistyczne
       
       
         
         
          nauki humanistyczne 
          obszar nauk humanistycznych
          
        
        
         
          
           główne dziedziny
            
            
             historia i archeologia 
             językoznawstwo i literaturoznawstwo 
             filozofia, etyka i religioznawstwo 
             bibliologia i informatologia 
             etnologia 
             kulturoznawstwo 
             nauki o rodzinie 
             nauki o sztuce
             
          
          
           nauki interdyscyplinarne
            
            
             nauki o zarządzaniu 
             historia sztuki
             
          
         
        
       
       
      
       
        Kontrola autorytatywna&nbsp;(dyscyplina naukowa):
        
         LCCN: sh85066150
         BnF: 11965196f
         SUDOC: 027656586
         BNCF: 10660
         J9U: 987007550614705171
        
       
       
        Encyklopedia internetowa: 
        
         Britannica: science/information-science
         
       
      
     
     
      
      
     
      Źródło: „https://pl.wikipedia.org/w/index.php?title=Informatologia&amp;oldid=60996913”
     
     
    
     
      Kategorie: 
      
       Informacja naukowa
       Nauki interdyscyplinarne
      
     
     
      Ukryte kategorie: 
      
       Szablon cytowania bez określonego trybu
       Artykuły z brakującymi przypisami od 2017-12
      
     
     
    
   
   
    
   
   
   Menu nawigacyjne 
    
     
      Narzędzia osobiste  
      
      
       Nie jesteś zalogowany
       Dyskusja
       Edycje
       Utwórz konto
       Zaloguj się
       
      
     
     
      
       Przestrzenie nazw  
       
       
        Artykuł
        Dyskusja
        
       
      
      
       
       Warianty rozwinięte zwinięte  
       
        
       
      
     
     
      
       Widok  
       
       
        Czytaj
        Oczekuje na przejrzenie
        Edytuj
        Edytuj kod źródłowy
        Historia i autorzy
        
       
      
      
       
       Więcej rozwinięte zwinięte  
       
        
       
      
      
       
        Szukaj  
        
         
          
          
          
          
         
        
       
      
     
    
    
      
     
     
      Nawigacja  
      
      
       Strona główna
       Losuj artykuł
       Kategorie artykułów
       Najlepsze artykuły
       Częste pytania (FAQ)
       
      
     
     
      Dla czytelników  
      
      
       O Wikipedii
       Zgłoś błąd
       Zgłoś błąd w pliku
       Kontakt
       Wspomóż Wikipedię
       
      
     
     
      Dla wikipedystów  
      
      
       Pierwsze kroki
       Portal wikipedystów
       Ogłoszenia
       Zasady
       Pomoc
       Ostatnie zmiany
       
      
     
     
      Narzędzia  
      
      
       Linkujące
       Zmiany w linkowanych
       Prześlij plik
       Strony specjalne
       Link do tej wersji
       Informacje o tej stronie
       Cytowanie tego artykułu
       Element Wikidanych
       
      
     
     
      Drukuj lub eksportuj  
      
      
       Utwórz książkę
       Pobierz jako PDF
       Wersja do druku
       
      
     
     
      Drukuj lub eksportuj  
      
       
      
     
     
      W innych projektach  
      
      
       Wikimedia Commons
       
      
     
     
      W innych językach  
      
      
       Afrikaans
       العربية
       Asturianu
       Azərbaycanca
       تۆرکجه
       Башҡортса
       Български
       Català
       Čeština
       Cymraeg
       Dansk
       Deutsch
       Eesti
       Ελληνικά
       English
       Español
       Euskara
       فارسی
       Français
       Galego
       한국어
       हिन्दी
       Bahasa Indonesia
       עברית
       ქართული
       Latviešu
       Lietuvių
       Magyar
       Македонски
       Bahasa Melayu
       Nederlands
       日本語
       Norsk bokmål
       ਪੰਜਾਬੀ
       Português
       Română
       Русский
       Shqip
       Slovenčina
       Slovenščina
       Српски / srpski
       Srpskohrvatski / српскохрватски
       Suomi
       Svenska
       தமிழ்
       ไทย
       Türkçe
       Українська
       اردو
       Tiếng Việt
       粵語
       中文
       
      
       Edytuj linki
       
      
     
    
   
   
    
     Tę stronę ostatnio edytowano 4 paź 2020, 11:06. 
    Tekst udostępniany na licencji Creative Commons: uznanie autorstwa, na tych samych warunkach, z możliwością obowiązywania dodatkowych ograniczeń. Zobacz szczegółowe informacje o warunkach korzystania. 
    
    
    Polityka prywatności 
    O Wikipedii 
    Korzystasz z Wikipedii tylko na własną odpowiedzialność 
    Wersja mobilna 
    Dla deweloperów 
    Statystyki 
    Komunikat na temat ciasteczek 
    
    
     
     
    
   
   
   
    
 
