
 
  
   
  Informationssökning – Wikipedia 
   
   
   
   
   
   
   
   
   
   
   
   
   
   
   
   
   
   
   
   
   
   
   
   
  
 
   
   
    
   
    
    
    
    
   Informationssökning 
    
    
     Från Wikipedia
     
     
     
     Hoppa till navigering Hoppa till sök 
    
     
      Informationssökning (IR från engelska Information Retrieval) innebär inom informationsteknik att information i datorlagrad form söks ut med hjälp av olika tekniker och teknologier. 
      Informationssökning levererar en mängd dokumentreferenser till användare för vidare urval. Sökmotorer är den kanske vanligaste tillämpningen av informationssökningsteknologi. 
      Informationssökningssystem har traditionellt delats in i booleska system och probabilistiska system. Båda typerna av informationsökningssystem är byggda med algoritmer grundar sig på att ord i text är lätta att identifiera och räkna. De första någorlunda systematiska formella ansatserna att använda ordstatistik publicerades i slutet av 1950-talet av pionjärern Hans-Peter Luhn . Tanken är att ord som har rimlig förekomststatistik är mest informativa i en text: de vanligaste orden i en text är inte innehållsbärande ("och", "att", "det" "är") och de ovanliga mest slumpmässiga förekomster eller brus.  
      
       
       
        Innehåll
        
        
        1 Modeller för informationssökning 
          
          1.1 Algebraiska modeller 
           
        2 Utvärdering av informationssökning 
          
          2.1 Täckning 
          2.2 Precision 
          2.3 Övriga mätetal 
          2.4 Relevans som målbegrepp 
           
        3 Referenser 
          
          3.1 Noter 
           
        
       
      Modeller för informationssökning 
      Vid digital informationssökning, representeras dokument enligt olika modeller. Modellerna kan delas upp baserat på underliggande matematisk grund i:  
      
       Mängdteoretiska modeller 
       Algebraiska modeller 
       Sannolikhetsbaserade modeller
       
      Algebraiska modeller 
      Algebraiska modeller för informationssökning representerar vanligen på något plan dokument och söksträngar som vektorer i ett n-dimensionellt vektorrum. Varje dimension representerar en specifik term, alltså finns lika många dimensioner som det finns termer i de texter som representeras. En sökfråga som vanligen består av ett litet antal termer representeras som en vektorsumma av dessa termer och ett dokument likaså som en vektorsumma, ofta med viss dämpning av höga frekvenser för vanliga termer. Det finns flera sätt att vikta termer. Det mest grundläggande är tf-idf (termfrekvens-inverterad dokumentfrekvens). Med denna viktning värderas ovanliga termer i dokumentsamlingen högt. Mer sofistikerade modeller tar även hänsyn till dokumentets längd och till feedback från användaren. I den klassiska vektorrymdsmodellen beräknas likheten mellan dokument och söksträng som vinklar mellan vektorerna i vektorrummet, något som har använts sedan sjuttiotalet 
      Ett sådant vektorrum har mycket hög dimensionalitet med många ganska oviktiga dimensioner som representerar termer som saknar betydelse i de flesta sammanhang. Det finns flera ansatser att hantera dimensionaliteten mer effektivt genom dimensionsreduktion av olika slag. En vanlig sådan ansats är latent semantisk indexering, LSI, en metod som använder singulärvärdesuppdelning för att hitta mönster i dokumentsamlingen. LSI bygger på antagandet att termer som används i samma kontext har liknande betydelser. Genom att jämföra de underliggande latenta semantiska strukturer som termernas bruk vittnar om kan metoden till viss del hantera synonymer och flertydighet.  
      Utvärdering av informationssökning 
      Flera olika mätetal för utvärdering av informationssökning har utvecklats, täckning och precision är de mest kända. Mätetalen värderar en söksträngs sökresultat i en dokumentsamling. De enklaste modellerna bygger på det förenklade antagandet att alla dokument antingen är relevanta eller irrelevanta för ett givet informationsbehov.  
      Täckning 
      Täckning är andelen relevanta dokument i dokumentsamlingen som hittades av söksträngen. Det kan tolkas som sannolikheten att ett relevant dokument finns bland sökresultaten.  
      
       
        
            
             
              
               
                
                
                 täckning
                 
                
               
              
               =
               
               
                
                 
                  
                  
                   |
                   
                  
                 
                  {
                  
                  
                   
                   
                    relevanta dokument
                    
                   
                  
                 
                  }
                  
                 
                  ∩
                  
                 
                  {
                  
                  
                   
                   
                    funna dokument
                    
                   
                  
                 
                  }
                  
                  
                  
                   |
                   
                  
                 
                 
                  
                  
                   |
                   
                  
                 
                  {
                  
                  
                   
                   
                    relevanta dokument
                    
                   
                  
                 
                  }
                  
                  
                  
                   |
                   
                  
                 
                
               
              
             
            
             }=}\}\cap \}\}|}}\}|}}}
             
            
          
       
       
      Man kan alltid uppnå 100&nbsp;% täckning genom att returnera samtliga dokument i samlingen oavsett söksträng, alltså krävs ytterligare mätetal för att utvärdera informationssökning.  
      Precision 
      Precision är andelen funna dokument som är relevanta.  
      
       
        
            
             
              
               
                
                
                 precision
                 
                
               
              
               =
               
               
                
                 
                  
                  
                   |
                   
                  
                 
                  {
                  
                  
                   
                   
                    relevanta dokument
                    
                   
                  
                 
                  }
                  
                 
                  ∩
                  
                 
                  {
                  
                  
                   
                   
                    funna dokument
                    
                   
                  
                 
                  }
                  
                  
                  
                   |
                   
                  
                 
                 
                  
                  
                   |
                   
                  
                 
                  {
                  
                  
                   
                   
                    funna dokument
                    
                   
                  
                 
                  }
                  
                  
                  
                   |
                   
                  
                 
                
               
              
             
            
             }=}\}\cap \}\}|}}\}|}}}
             
            
          
       
       
      Övriga mätetal 
      
       F-värdet är det harmoniska medelvärdet mellan precision och täckning. 
       Avdragen kumulativ nytta, eng. discounted cumulative gain, används bland annat för sökmotorer. Tar hänsyn till rankningen av sökresultat.
       
      Relevans som målbegrepp 
      Antagandet att dokument är antingen relevanta eller irrelevanta går dels att ifrågasätta för varje enskilt dokument: vissa är mer innehållsdigra än andra, men också för en samling dokument, där inte varje dokument i en serie är lika värdefullt som andra. Nyare modeller använder därför ofta flervärda relevansbedömningar, som till exempel irrelevant-marginellt relevant-ganska relevant-mycket relevant.   
      Referenser 
      
       Ricardo Baeza-Yates, Berthier Ribeiro-Neto. Modern Information Retrieval. Addison-Wesley. 1999.
       
      Noter 
      
        
        ^ Hans Peter Luhn. 1959. Auto-Encoding of Documents for Information Retrieval Systems. In Modern Trends in Documentation, M. Boaz (ed) London: Pergamon Press. (Reprinted in H.P.Luhn: Pioneer of Information Science, selected works. Claire K. Schultz (ed.) 1968. New York:Sparta.  
        ^ Steven E. Robertson, Karen Spärck Jones. (1994). Simple Proven Approaches to text retrieval. Technical Report 356. University of Cambridge. Computer Laboratory  
        ^ Gerard Salton, A. Wong, and C. S. Yang (1975). "A Vector Space Model for Automatic Indexing Arkiverad 5 juni 2011 hämtat från the Wayback Machine.," Communications of the ACM, vol. 18, nr. 11, pages 613–620.  
        ^ Deerwester, S., et al, Improving Information Retrieval with Latent Semantic Indexing, Proceedings of the 51st Annual Meeting of the American Society for Information Science 25, 1988, pp. 36–40.  
        ^ Eero Sormunen. (2002). Liberal relevance criteria of TREC—Counting on negligible documents? In M. Beaulieu, R. Baeza-Yates, &amp; S. H. Myaeng (Eds.), Proceedings of the 25th annual international ACM SIGIR conference on research and development in information retrieval (pp. 324–330). ACM, New York.]  
       
          
     
     
      
      
     
      Hämtad från "https://sv.wikipedia.org/w/index.php?title=Informationssökning&amp;oldid=45464589"
     
     
    
     
      Kategorier: 
      
       Datavetenskap
       Språkteknologi
      
     
     
    
   
   
    
   
   
   Navigeringsmeny 
    
     
      Personliga verktyg  
      
      
       Inte inloggad
       Diskussion
       Bidrag
       Skapa konto
       Logga in
       
      
     
     
      
       Namnrymder  
       
       
        Artikel
        Diskussion
        
       
      
      
       
       svenska utvidgad ihopfälld  
       
        
       
      
     
     
      
       Visningar  
       
       
        Läs
        Redigera
        Redigera wikitext
        Visa historik
        
       
      
      
       
       Mer utvidgad ihopfälld  
       
        
       
      
      
       
        Sök  
        
         
          
          
          
          
         
        
       
      
     
    
    
      
     
     
      Navigering  
      
      
       Huvudsida
       Introduktion
       Deltagarportalen
       Bybrunnen
       Senaste ändringarna
       Slumpartikel
       Ladda upp filer
       Stöd Wikipedia
       Kontakta Wikipedia
       Hjälp
       
      
     
     
      På andra projekt  
      
      
       Commons
       
      
     
     
      Skriv ut/exportera  
      
      
       Skapa en bok
       Ladda ned som PDF
       Utskriftsvänlig version
       
      
     
     
      Verktyg  
      
      
       Sidor som länkar hit
       Relaterade ändringar
       Specialsidor
       Permanent länk
       Sidinformation
       Använd som referens
       Wikidata-objekt
       
      
     
     
      Språk  
      
      
       العربية
       Azərbaycanca
       Български
       Català
       Čeština
       Dansk
       Deutsch
       Ελληνικά
       English
       Español
       Esperanto
       Euskara
       فارسی
       Français
       Gaeilge
       Galego
       한국어
       हिन्दी
       Bahasa Indonesia
       Italiano
       Bahasa Melayu
       Монгол
       Nederlands
       日本語
       Norsk bokmål
       Norsk nynorsk
       Polski
       Português
       Русский
       Simple English
       Српски / srpski
       Suomi
       Тоҷикӣ
       Türkçe
       Українська
       Tiếng Việt
       中文
       
      
       Redigera länkar
       
      
     
    
   
   
    
     Sidan redigerades senast den 23 april 2019 kl. 22.31. 
    Wikipedias text är tillgänglig under licensen Creative Commons Erkännande-dela-lika 3.0 Unported. För bilder, se respektive bildsida (klicka på bilden). Se vidare Wikipedia:Upphovsrätt och användarvillkor. 
    
    
    Wikimedias integritetspolicy 
    Om Wikipedia 
    Förbehåll 
    Mobil vy 
    Utvecklare 
    Statistik 
    Information om kakor 
    
    
     
     
    
   
   
   
    
 
